To co se v případě Fortitude zoufale nepodařilo tady funguje Autoři dokázali propojit genia loci odlehlé islandské osady obklopené majestátní ale zároveň netečnou a krutou přírodou s propracovaným příběhem který kromě kriminálního vyšetřování sleduje i životné osobní příběhy postav skrývající neméně drásající dramata Zatímco Fortitude se pokoušelo fabulovat jakýsi mystický hororový spektákl zde se zápletka drží při zemi a na pozadí kriminální linie vykresluje pouze všední osudy postav jejichž motivy jsou láska nenávist nevěra odcizení nebo samota Před divákem tak figurují uvěřitelné zápletky a postavy se kterými se může identifikovat nebo jim aspoň porozumět Když k tomu přičteme několik dalších obecnějších témat jako jsou všudypřítomný vliv médií politické hrátky kolem významného developerského projektu nebo osud běženců v soukolí mezinárodního obchodu s lidmi dostaneme komplexní příběh který můžeme sledovat jako detektivku ale který také podává poměrně realistický obraz současného života Ófærð je prostě další dobrou severskou kriminálkou Opravdu dobrou
