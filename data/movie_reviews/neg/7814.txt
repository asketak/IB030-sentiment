Opravdu zvláštní snímek. Ještě zhruba v polovině filmu jsem z toho byl fakt zoufalý a prskal jsem na všechny strany, do čeho jsem se to zas pustil. Postupně mě to ale nějakým záhadným způsobem vtáhlo, začali mě bavit postavy, zaujmul mě vývoj a ve finále jsem si ten film v podstatě i užil, ikdyž nutně musím podotknout, že to není vážně zcela standartní podívaná a já vlastně ani nevím, jaké cílové publikum by si ho mohlo skutečně užít. O nějak dvakrát výrazné zápletce se zde tedy určitě hovořit nedá, jde o pomalu a nedynamicky odvyprávěný příběh, soustřeďující se spíš na postavy a na zamyšlení se. Žánrově pak určitě nejde o komedii, jako spíš o odlehčené drama, sice bez nějakých působivějších a emočně vypjatějších emocí, přesto ale poměrně fungující a navíc lidsky a uvěřitelně podané. Nicméně, určitě nejvýraznějším a nejzábavnějším prvkem Nepovedeného kšeftu je obsazení. Vince Vaughn je jako vždy nepřehlédnutelný, výrazný a zábavný, Tom Wilkinson velice zajímavý, ovšem pro mě se zde stal hvězdou Dave Franco, který mě svým sugestivním výkon doslova otevřel hubu dokořán a od něj jsem prostě něco takového nečekal. Velmi přesvědčivý a působivý výkon. Tato podívaná zkrátka ale není opravdu masová podívaná, divák k ní musí přistoupit s otevřenou myslí a pak si ho může i užít. Na povrch to ale vážně žádný zázrak není.
