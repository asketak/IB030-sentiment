Když přimhouříme obě oči, má to něco do sebe. Pravidla žánru tady lehce nakopeme do zadku, protože něco neotřelého tahle story o jedné panence a jedné panence-chůvě přeci jenom nabídne. To Američanka Gerta vezme práci u starého britského páru. Osamělé anglické panství, dlouhé chodby, vrzající interiér domu, strnulé chování manželů. A pak představení jejich potomka. Porcelánové loutky. Nejprve pořádné ušklíbnutí, pak pochopení, že zřejmě takhle se pár vyrovnává se smrtí syna, který kdysi dávno zahynul při požáru: po nevysvětleném úmrtí jisté dívky. Každý by se zřejmě otočil na podpatku a pelášil pryč, ale scénárista má jiné plány. Je to práce, navrch honosně placená, tak proč ne. Manželé následující den odjíždějí, dívka otevře víno a svou roli začne ignorovat. Sarkasmus ale vystřídá strach poté, co se začnou dít podivné věci. A co se dozvídá další střípky z minulosti znepokojivé loutky. Tvůrci nejednou netriviálně otočí divácká očekávání, variant, kam můžou příběh posunout, je hned několik. A tu, kterou vybrali, nepovažuju nakonec za nějak urážející. A NAŠTĚSTÍ to není klasická duchařina. Takže ty tři hvězdy jsou nakonec docela fajn!! Jen těch hororových momentů mělo být víc..
