U Bondovek jde více než kdekoliv jinde vidět, jak si recenzenti rádi připadají chytře. Po dozajista kultovním Casinu si tak začali stěžovat na rozbití oné kouzelné romantické poetiky (neboli asi tři jakoby romantické minuty z Casina), přehršel akce beze smyslu (narozdíl od Casina zde aspoň nějaká významnější akce je) a nezvládnuté pohrávání si s Bondovým nitrem a artistické tendence (na mou duši, na psí uši, Craigův výraz i jednání je stejné jako v Casinu). Jsou to plané a zbytečné stížnosti lidí, kteří si nechtějí film užít a přenést se přes to, že 007 by mělo být o akci. Čím je v tomto případě akce "menší," tím je také lepší, honičky v autě a na motorce, popřípadě pěšky a pěstní souboje jsou řemeslně výborné. Příběh navazuje vcelku povedeně na Casino, přičemž nějakým velkým dějovým postupem se tu typicky šetří. Uznávám, že QoS má slabého záporáka (kterému pomáhá hlavně dabing) a vcelku vtipně potírá Bondovskou tradici (což mě nijak nevadí, protože bondovky jsou od Conneryho až po Brosnana jednou velkou trapárnou) a některé akční scény nejsou tak dobré, jak by asi měly být (letadla), ale celkově neshledávám QoS o moc horší než Casino, příběhová návaznost, Craigovo charisma a dobrá akce totiž táhnou a v budoucnu taky táhnout budou. Casino jsem tu zmínil mnohokrát, protože srovnání se tu nabízí více než u jiných filmů, ale takové přehnané reakce jako Casino Royale ***** a Quantum of Solace ** jsou opravdu směšným a bezúčelným hledáním něčeho, co v těch filmech ani není.
