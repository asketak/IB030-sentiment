Překvapilo mě to střídání režisérů Hřebejk-Tauš-Hřebejk-?... Jak na toto došlo? Druhá minisérie trpí zase úplně jinými neduhy než ta první a ač Taušovi podvědomě fandím, v důsledku je to objektivně spíše plichta. I tak jsem ale radši za ne zcela povedený experiment než rutinu bez přesahu, proto přidávám jednu hvězdu. Kameru a zvuk nehodnotím, bylo to zajímavé, nijak mě to nerušilo, myslím, že použití bylo legitimní. Osobně jsem hůře rozuměl jen zabitému profesorovi na začátku, pak už vše ok, uši ani oči mě nebolely. Za to, že někdo něco udělá jinak, nemusí hned sbírat odpady ne? Viktor Tauš je vůbec zvláštní režisér... Zatím nenatočil nikdy nic vyloženě dobrého ani nic vyloženě špatného, na všem se najdou mouchy, ale zároveň to má atmosféru, "něco do sebe", jistým způsobem mě to vždy zasáhlo. Modré stíny bych charakterizoval střídáním výborných, vypjatých, dobře zahraných a vygradovaných scén (první hádka Voříškové a Pechláta, návštěva u Lábuse..), které střídají scény velmi špatné (opilost Melíškové, setkání novináře a profesora, opět velmi neuvěřitelný výslech Tauše Novotným...). Spíše než o vyšetřování případu (to je podáno opravdu velmi naivně, početný tým defacto nic nedělá a spíše než s důkazy pracuje s dojmy a pocity) jde o nepřetržité moralizování. Mnoho problémů vyplývá už z předlohy/scénáře (velmi chabá až neuvěřitelná motivace vraha, špatně napsaná postava D. Novotného, opakující se téma nevěrného ženáče). Jako ano, proč neudělat krimi s artovými prvky. Otázkou je, jestli tak činit u této věci, která sama o sobě stojí na poměrně chatrných základech (příběh, scénář), pak to totiž působí jako pěst na oko.
