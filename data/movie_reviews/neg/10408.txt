V pořadí třetí díl Gyangu série opět režírovaný Teruo Išiim. Tentokrát vypráví o jakuzákovi Kódžim Curutaovi, kterého se po pětiletém vězení pokusí jeho bývalý gang zbavit. Jako zázrakem přežije a chce se pomstít. Přidá se do improvizovaného gangu a pokusí se zpřetrhat síť drogového obchodu jeho předešlého „zaměstnavatele“, který mezitím vystřídal bosse. Gang vs. Gang je velmi průměrná a ničím nevybočující jakuzárna, které vévodí (v tom špatném slova smyslu) závěrečná, extrémně nerealistická automobilová honička a přestřelka. P.S. Fukasaku nemá s filmem nic společného a zdejší název je zkomoleninou názvu originálního (Gyangu tai Gyangu) a anglického (Gang vs. Gang).
