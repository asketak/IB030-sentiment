Snyder se nedokázal rozhodnout, zda točí film pro fanoušky a znace komiksu, nebo pro běžného diváka, který za sebou má tak maximálně Muže z oceli – výsledkem je něco, co jen stěží obstojí ve srovnání s konkurenční týmovkou Avengers. Jakkoliv musím uznat, že jsem se nenudil, po závěrečných titulcích jsem měl pocit, že mi hodně věcí uniklo nebo rovnou zcela chybělo (a to nejsem v DC universu okolo JLA úplný nováček). Nejvíc mě zarážela scenáristická impotence, která se projevila ve formě snových pasáží, kombinovaná se snahou představit komplexní svět na ploše, která nedala prostor ani hlavním postavám. Vyloženě zabitá šance, která se snad zúročí alespoň v tom, že Wonder Woman bude mít vlastní film, který by si ostatně zasloužil Affleckův Batman (i když Ben tradičně nedostal tolik prostoru, kolik by zasluhoval - to si vážně bude muset režírovat vlastní filmy, aby měl dobré role?)
