O Ip Manově životě nic nevím, resp. viděl jsem  Ip Man: Zrození legendy (2010) a Ip Man (2008) , takže mohu Yip Man 3 hodnotit pouze jako další akční film s Donnie Yenem. Mám v tom sice trochu bordel, protože filmů o Ip Manovi je víc a teoreticky by měla být tohle čtyřka, ale každopádně, pokud se většina z příběhů o Ip Manovi opravdu zakládá na skutečnosti, tak nezbývá než konstatovat, že on i jeho paní, měli opravdu nelehký život. Stejně jako v předchozích dílech, i tady Mistr čelí několika středně padouchovitým, jednomu solidně padouchovitému a jednomu  trochupadouchovitému soupeři. A pak samozřejmě desítkám jejich pohůnků. Život ale není jen o otloukání hlav padouchů a ne všechny bitvy lze vyhrát... . Z Ip Mana 3 mám pocit, jako by byl dělaný v americké produkci. Číňani si samozřejmě také potrpí na patos, ale tady byl zvláštně umělý. Celý ten film na mě působil jako vysoustružený na nejmodernějším stroji...ale bez nějaké opravdovosti a atmosféry. Zvlaštně rutinní počin, kterému není co vyčíst, ale výjma dojemných pasáží s manželkou...ve mě nezanechal žádnou emoci. Obsazení Tysona, i podezřele nepropagandistický scénář dávají tušit, že tento film je primárně určen spíš na západní trhy.
