Film o jednej žene, s jednou ženou a pre jednu ženu, s príbehom tak prostučkým a nicotným, až to miestami pobavilo. Bez B. Bardot by tento snímok už dávno ležal zapadnutý pod metrovou vrstvou prachu niekde v zabudnutom filmovom archíve. Na druhú stranu ale treba povedať, že v tej dobe bolo plno aj krajších herečiek, pričom z jej niektorých "dráždivých" kúskov čoby kačičkovej femme fatale a zvodkyni mužov mi bolo trápne, no ale uznávam... v čase všeobecnej prudérnosti to mužskému publiku mohlo popliesť hlavu, v súčasnosti sa už na tom dá len s blahosklonným úsmevom a so zdvihnutou obrvou pousmiať. 50/100
