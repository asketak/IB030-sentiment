Těžko říci, jak by film vypadal, kdyby neměl tolik produkčních problému a půlka obsazení se nevyměnila. Největší problém filmu je, že nenabídne nic co bychom neviděli někde jinde. Mrzí to o to více, protože westernový žánr má za sebou v posledních pár letech dost zajímavé kousky, které na to jdou trochu jinak. Mrzí mě to i za Gavina O'Connor, který by s lepším scénářem rozehrál zajímavější rodeo, protože si moc dobře pamatuji co udělal s tuctovým příběhem Warriora. Natalie Portman je v pohodě, věřil jsem jí to, ale lhal bych kdybych neřekl, že jsem čekal lepší výkon. Joel Edgerton je frajer a krade si film pro sebe a není se čemu divit, protože jeho postava velmi dobře napsaná a zahraná. Noah Emmerich toho k hraní moc nemá, ale díky flashbackům si získá naše sympatie. Ewan McGregor příjemně přehrává a na jeho místě by mohlo být klidně deset jiných herců a výsledek by byl pravděpodobně stejný. Akce je příjemně realistická, tempo pomalejší, flashbacky velmi povedené. Přesto z toho mám pocit, že to mohlo být lepší. Jane Got a Gun je slušný western, který neurazí, ale nějak extra z něj na větvi nebudete. Radši se koukněte na Slow West, Bone Tomahawk nebo Osm hrozných.
