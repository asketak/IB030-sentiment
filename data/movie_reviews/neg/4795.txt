"Když si zahráváš s matkou přírodou, pěkně s tebou vyjebe." Jo, to je motto, který si ty dva blbci měli stokrát napsat než vyrazili na výlet do Grand Canyonu. Prakticky od začátku mě to neskutečně nudilo, jednání těch dvou zaláskovaných novomanžílků, to byla teda věc, jedna perla za druhou. Tak postupně. Za prvé: že na výpravy do nitra GC (a do nár. parků USA vůbec) se vydávají permity pro poměrně přesně stanovené počty lidí na měsíce dopředu, vím tak nějak i já, ač jsem tam nikdy nebyl. Za druhé: když je nedostali, tak v baru se nalepí jakéhosi pochybného chlápka, o kterém neví vůbec nic a svěří se do jeho "laskavé péče". Za třetí: když už teda vyrazili, vydali se oba dva do pekelné výhně, jaká ve spodních partiích kaňonu panuje, bez nějaké pokrývky hlavy- bez klobouku. V USA, v Arizoně?? Unglaublich!! Nemělo to sice pro děj žádný význam, ale přišlo mi to divný. Za třetí: jediní dva chřestýši v GC se trefí průvodci Henrymu do ruky a do ksichtu, to je teda pech, pak už neviděli ani jednoho... Za čtvrté: když už Henryho pohřbili do mělkého hrobu (aniž by mu vzali tak zásadní věc na přežití v divočině, jako je bytelný nůž - co kdyby ho třeba potřeboval?) a osaměli, nenapadne je nic lepšího, než vyzkoušet signál mobilu při stoupání po svislé skalní stěně, držíce se jednou rukou za sebe a jednou za skálu, několik metrů nad zemí. To už byla fakt komedie hodná dvou blondýn. A když sebou podle očekávání říznou na zem, jasně že Nick se musí nohou zaklínit právě do té jedné skalní štěrbiny, víc jich tam asi nebylo. Co chtěla Lori potom tím sochorem páčit, jsem taky nějak nepochopil. Za páté: od opuštění hrobu nějakou dobu kaňonem bloudí, a Lori se pak vrací pro nůž a je s ním zpátky co-by-dup. Za šesté: Lori svede několik zápasů s vlky, kojoty, a ač se jí několikrát vrhnou na hlavu, obličej, krk, ruce, nemá tam pořád ani škrábnutí, zajímavé... A to už vůbec nemluvím o tom, že pochybuju, že by tak dlouho dokázali vydržet bez vody. Ale Lori byla asi trénovaná, protože po několika dnech bez jídla a vody byla pořád docela ve formě, pořád někde pobíhala, holka jedna neposedná...:). A pro zvýšení dramatičnosti není nic lepšího než polomrtvýho chlapa s uřízlou nohou (mimochodem, ten řez se jí poved teda luxusně rovně, na to, že to patrně prováděla poprvé a Nickova noha byla zaklíněná v úzké škvíře...) preventivně udusit těsně před příletem záchranářského vrtulníku. Z totální nudy a stupidity jednání obou postav mě to trochu vytrhlo až asi 20 minut před koncem, ale jen lehce. Zkrátka na mě tahle pohádka nějak nefungovala. Takže dvě * za záběry z GC a Antelope Canyonu.
