Úvod vypadá velmi slibně, to se musí nechat. Kecy o konci světa, ponurá atmosféra, tajemná církev, zlověstný hudební podkres, několik nejasných vodítek, Arnold při těžkým ránu, slušná kamera, solidní newyorská honička, temná zákoutí. Pak se to podle očekávání začíná drolit a nedávat smysl, Satanova chvíle se blíží, potřebuje najít lidskou ženu, aby s ní zplodil Antikrista. Máme totiž konec tisíciletí a toho producenti museli náležitě využít. A kdo jiný by měl zlomit Satana, než samotný Arnold (mimochodem před tímhle temným kouskem na plátnech kin skoro dva roky absentoval). Škoda, že kdysi nepřemluvil Jamese Camerona, aby se látky ujal. Ten by při své přepečlivosti určitě dohlédl na přepsání scénáře a stomilionový rozpočet náležitě využil. Nestalo se, ale na druhou stranu neříkám, že by řemeslník Peter Hyams odvedl špatnou práci. Jen moc kopíruje slavnější kolegy, některé momenty jsou jen na efekt, ději nijak nepomáhají. Arnold se neusmívá, chlastá, neholí se a často dostává přes hubu. Není špatný, ale i jemu škodí, že z druhé poloviny snímku už jednoduše nijak nemrazí. Logika příběhu hapruje, počítačové triky mají hodně proměnlivou kvalitu. Škoda, náběh tam byl velmi solidní.
