Cítím se trochu provinile z toho, že se mi líbí tak xenofobní film, ale co nadělám když mám slabost pro starosvětské akční žánrovky. _____ Velmi jednoduchý a přímočarý akční film (ještě jednodušší a přímočařejší než první díl) v duchu devadesátých let. Hraje s odkrytými kartami a hned od začátku je jasné kdo je kdo, co chce a proč a jak toho chce dosáhnout. Jediná tajemství k řešení je odhalit zrádce v tajné službě, ale film tomu věnuje jen minimální pozornost. Syžet založený na jednoduchých přesunech z místa A na místo B odtud na místo C a ve finále na místo D a překonávání překážek cestou. Žádné odbočky, žádné flashbacky ani nic podobného, vyprávění směřuje zásadně dopředu a je neustále v pohybu. Zvraty jsou v podstatě předvídatelné, a tak diváka nečeká žádná velká překvapení. Soustředit se může na žánrová potěšení. Akce obsahuje honičky, přestřelky i souboje na blízko a je vždy přehledná. Drsný hrdina se neštítí záporáky brutálně eliminovat, víc střílí než se ptá a rozdává vulgarity s podobnou kadencí jako rány. _____ Vlastně se mi to líbí víc než předchozí film. V něm se totiž útočníci uzavřeli v nedobytném bunkru a jejich plány dále nesahali. Kromě dílčího úkolu s prezidentovým synem, tak Mike neměl moc možnost jak teroristy porazit předtím než se pokusí opustit úkryt. Minimálně od půlky to pak vedlo scénáristy k vyplňování času dost dementními kroky na obou stranách barikády a také se trochu pokoušel pracovat se záhadou, kdo jsou záporáci a co doopravdy chtějí, což byl ale pouze macguffin a vůbec na tom nezáleželo a akorát to zpomalovalo vyprávění. _____ Jsem rád za Butlera s kvérem ve slušně odvedené a otevřené brakové, i když trochu vypravěčsky a stylisticky nenápadité podívané. A budu rád, když za pár let spadne něco dalšího.
