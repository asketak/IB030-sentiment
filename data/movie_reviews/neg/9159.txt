"Zajímavé je, jak si vaše země umí zdůvodnit porušování práv těch ostatních." Na konci 19. století ještě nebylo americkým národním sportem žalovat kohokoli za cokoli, takže se Maria a Sára, s kolty v rukou a s šátky přes tváře, vydaly na zdvořilostní návštěvy bankovních poboček, aby získaly zpět rodinné finance. To je dobře, protože krásné holky, s povolením používat pistole a sex, mě obvykle hodně baví. Z nějakého záhadného důvodu však té zábavy tentokrát nebylo tolik, v kolik jsem doufal, ale nic se neděje. Obě desperátky čekám večer kolem desáté v trezoru ČNB a určitě se na vylepšení hodnocení nějak domluvíme.
