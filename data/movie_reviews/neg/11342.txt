Ono pro mě jako fanouška DC to bylo na jedné straně skvělé setkání několika superborců (a jedné borky), které mělo "výbuchy", "příšeru" a "stylovou atmosféru". Ale i přes fan-slupku nešlo přehlédnout, jak je celý film,co se děje týče, naprosto stupidní a logicky skřípající. Celý snímek má perfektní momenty, v celku se hroutí. Affleck coby Batman funguje výborně, drsný oblek, husté auto a konečně, KONEČNĚ ví, k čemu se dají použít střelné zbraně a že ti "badboys" někdy potřebují ustřelit palici (při vší úctě k morálními Bale-Batmanovi). Jenže ve filmu, u kterého je v názvu, působí místy jako tupý komparz. Další postava WW zvládnuta tisíckrát lépe než očekávání, které ale bylo vůči ní u absolutní nuly, takže v důsledku... budiž. A Lex Luthor působil pěkně švihle, ani bych se nebránil názoru, že do něj vložili trochu Jokera. Připočtěte Zimmera, jeho přidané momenty k původní hudbě MoS a... nemáte skvělý filmy. Snyder tyto věci jednoduše neposkládal dobře, už bylo zmíněno, že film se chová hloupě. Počáteční WTF jednání Batmana (schované za akční scény), transformace nekonečné nenávisti ve věčné přátelství za pět sekund (dojde vám to později, bitka předtím byla skvělá)... účel finálního bosse... atd. I forma vázne. Samoúčelné likvidování všeho, které mi v MoS bohatě stačilo a líbilo se, tady už ale maskovalo neschopnost vymyslet něco více, opakování "nikomu se nic nestane, mlátíme se v upuštěných čtvrtích" (k čemu, proč?), na milionkrát přestříhaný konec... který ještě zkazí nadšení z "důležitého" dějového zvratu, nechci spoilerovat. V důsledku slabé tři hvězdičky, čerpající hlavně z toho, že jsem "fanda". Ale chybu vidím hlavě ve scénáři a Snyderovi, takže DC společné universum budoucnost má, Affleck-Batman taky, ať se snaží.
