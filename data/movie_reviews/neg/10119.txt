Mlha, hřbitov, otevřený hrob a lupič mrtvol. Slibný začátek se postupně promění v poněkud slabší zakončení série o šíleném baronovi. Příběh je situován do blázince, který jakoby vypadl z povídky E.A.Poa Metoda doktora Téra a profesora Péra. Alespoň ředitel se zdá dosti šílený a o dvou hlavních zřízencích raději ani nemluvě... Film se výrazněji rozjede až s objevením monstra (za zvuků děsuplné hudby), avšak nic překvapivého nenabídne. Pravda, řezání hlavy i hrátky s mozkem jsou již v plném záběru, o nějakém vylepšení se ale mluvit nedá. Celkově nejde o propadák, v rámci hammerovské produkce se však jedná jen o průměr...
