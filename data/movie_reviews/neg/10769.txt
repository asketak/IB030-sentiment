Co je strašná ironie? To, že na film, který chci vidět, se většinou do kina nedostanu a na film, u jakého je mi předem už jasný, co mi čeká a že tím ohromená fakt nebudu, jo. Ona už jen jedna z prvních scén, kdy je rozbořené město, není vidět na krok kvůli prachu ze sutin a najednou tam proběhne kůň.  Začala jsem se v kině nefalšovaně smát. Ne fakt lidi, co jste čekali.  Superman je tu aspoň pořád ten samý správňák, ale doháje! Co sakra udělali s Batmanem?! Tohle v žádném případě nepřekousnu. Věděla jsem, že Affleck se mi do role Batmana nehodí, ale že budu až tak trpět? Ani na chvíli jsem si neřekla ,,Jů, Batman!“ ale pořád mi to přišlo jen jako Affleck v kostýmu Batmana, co si na něj hraje. K tomu se tam objeví Alfred, který vypadá na první pohled jako Robert Downey Jr., ale není to on, i když kdyby jo, vysvětlovalo by to, proč se najednou z normálního Batmana stane Batman, co napůl vypadá jako Iron Man. Ne fakt, Ben Affleck pro mě nikdy Batmanam nebude. NIKDY. Navíc, proč vždycky mají tvůrci potřebu dávat do filmu ukázku, jak zemřeli jeho rodiče. Vždyť už to sakra všichni dávno ví. A potom scéna, kdy jako děcko začne stoupat v jeskyni obklopené netopýry.. To jsem nevěděla, jestli se smát, nebo brečet. Do toho pak úžasná Lois Lane, která má snad víc superschopnosti, než oba hrdinové dohromady. Do všeho se motá, pak to zamotá, až zahodí kopí s kryptonitem a aniž bychom věděli, jak se k ní informace o tom, že je opět potřeba dostane, tak o chvíli později pro něj opět cupitá a akorát svým skoro umřením jen zdržuje a dělá problémy navíc. Ale abych jen nekritizovala, našlo se i pár věcí, co se mi líbily. Například úžasná Wonder Woman, která mi uchvátila daleko víc, než páreček, o kterém vlastně celý film byl. Do toho ochutnávka Aquamana, po které prostě chcete víc a těšíte se, až se kouknete na jeho film a štve vás, že se o něm a o těch ostatních nedozvídáte víc. Potom asi nejlepší postava z celého filmu, která mi nejvíc bavila po celou dobu a které jsem fandila – Lex Luthor. Ne vážně. Byl skvěle zahranej a i celkově vizuálně zajímavej, že z něj nešly spustit oči a když člověk viděl, proti komu bojuje, tak radši už fandil tomu zlu, jen aby byl klid. A samozřejmě nakonec ve finále strašně klišé scéna s levitující hlínou. To bylo až trapný.  Aspoň, že to 3D nebylo až tak marný.  A spousta žen mi dá za pravdu, že asi nejlepší scéna byla Superman v kuchyni. Jo, o té si klidně nechám i zdát.
