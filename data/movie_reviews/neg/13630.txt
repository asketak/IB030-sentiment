Komediální horor, chvílemi až fraška. Začíná v 18. století a pak se ocitáme na silnici někde mezi Sofií a Bukureští. Na Barbaru Steele jako Anglickou turistku se samozřejmě dá stále dívat, bohužel nejméně na jednu třetinu filmu zmizí. Film je zajímavý proto, že je zasazen do socialistického Rumunska a karikuje napětí mezi imperialistickým (párek Angličanů) a komunistickým sektorem (rumunští hoteliéři a policisté). Vystupuje tu i svérázný Van Helsing. V závěru si protagonisté příběhu oddechnou, že už jsou v Československu. S vědomím toho, že jde o neskutečnou blbinu, to zas tak špatné není. Za tři.
