Som z filmu trošku rozčarovaný. Asi som očakával niečo trošku iné. "Journal d'une femme de chambre" nie je zrovna film so sympatickými hrdinami, no súčasne ich človek nedokáže prestať sledovať počas celej doby, lebo sú veľmi zaujímavé. Povedal som si, že pri pánovi Josephovi neviem čo si mám myslieť a postupne sa jeho postava trošku viac vyprofiluje a ukáže sa, že tá jeho tajomnosť bola skutočne na mieste. Celestine je občas sympatická a človek s ňou súcití, no potom má miesta, kedy sú jej reakcie a rozhodnutia absolútne divné a človek len premýšľa, čo sa práve odohráva na obrazovke alebo plátne. Asi som predsa len trošku z filmu sklamaný. Čakal som, že budem nadšený tak, ako minulý rok, keď som pozeral v kine 3 coeurs, ktorý bol podľa mňa vynikajúci a celý čas som to pozeral s nadšením. A dúfal som, že práve režisér toho filmu bude zárukou, že si rovnako užijem aj tento. Žiaľ, musím len skonštatovať, že ide podľa mňa o okey film s dobrými momentkami, no miestami je veľmi divný a vôbec nemám pocit, že by to bolo z toho dobrého uhla pohľadu. Hodnotenie: C+
