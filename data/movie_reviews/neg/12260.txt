Boský Leo konečně dosáhl na Oscara. Zvláštní ale, že zrovna tady. Začíná to ale zatraceně nadějně - úvodní bitka s rudochy je naprosto dokonalá a solidně zahustí atmosféru. Pak ale přijde mazlení s medvědicí a už to začne trochu skřípat. Nejsem zoolog, ale tahle pranice na mě prostě vůbec nepůsobila věrohodně a je hodně vidět, že animátor medvídka musí držet, aby DiCapria nesejmul jednou ranou packy. A pak se Leo plazí domů. To by byl asi ten nejmenší problém, kdyby nehrál tu nejméně zajímavou postavu v celém filmu. Člověk se tak nakonec mnohem víc těší na scény s Hardym, který je sice možná trochu svině, ale alespoň ho člověk zná a rozumí mu. Glass je děsně neprokreslená postava a občasné flashbacky to moc nevytrhnou. Vedle toho je stopáž příšerně uměle natahovaná. Záběry na panoramata jsou opulentní, ale po půlce se zají a začnou jít vyloženě na nervy. Nedaří se ani vybudovat pořádné napětí, protože je Leo od samého začátku nezničitelný. V Nolanově trilogii měl Netopýr větší limity, než má tady Hugo Glass a to mluvíme v kategoriích komiksák proti příručce pro zálesáky. Takže krom toho, že se drobet nudíte ani necítíte potřebu fandit, protože jak se Glass poprvé nasraně podívá na Hardyho, je úlně jasné, koho odnesou na konci nohama napřed. Což je jasné u většiny filmů, ale tam vás hlavní hrdina zajímá. Celkově ale, ubrat půl hodiny a byl bych fakt spokojený, byla by to taková pěkná jednohubka bez ambicí. Takhle je to ale moc řídké, než abych si to pořádně užil.
