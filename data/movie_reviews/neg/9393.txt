Po jednohubkách v Expendables jsme se měli dočkat velkého setkání velkých borců a tak se taky stalo. Hoši už nezapřou vyšší věk (hlavně Arnie), ale to by ani nevadilo. Nemůžu se ovšem ubránit srovnání s klasikami jako Tango a Cash nebo Kriminal, což byla úplně jiná liga. Na oba titány je sice pořád radost pohledět, ale veskrze průměrný scénář to bohužel nezachraňuje. Děj na mě působil dost zrychleně a zároveň obsahuje mnoho nijak nevyčnívajících dialogů o připravovaném útěku. Pamětihodnou scénou se zajisté stane Arnoldovo odlákání pozornosti a veselé pozdvihnutí pravého koutku rtů způsobí "Termouš" všem svým věrným fanouškům, když se chopí těžkého kulometu. Potěšil mě James Caviezel v záporné roli. Jako slizký ředitel věznice se dobře vyšvihl.
