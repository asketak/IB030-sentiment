Slabší tři hvězdičky. Slavínský točil i lepší filmy, ve skutečnosti se přidržovaly většinou stejného schématu červené knihovny. Ale podívaná na Antonii Nedošinskou je vždy milá, Lída Baarová svá a lepší než by byla Hana Vítová, dobrý je i "svůj" Kovářík - a to je asi tak všechno, Plachý i Nollová nevýrazní, Gleich je vynikající operní pěvec a snad právě proto byl vybrán, aby si venkovští filmoví diváci taky vyslechli krásný vyškolený hlas; ale jako herec nestojí za nic. Takže šablona - inženýr nemá rád dětský křik, Antonie proto zapře svoji dceru (to už někde bylo, že), ale ta se ČIROU NÁHODOU stane nadřízenou své matky, pak už jen diváci čekali, kdy to praskne, protože tušili, že nastanou v milostném vztahu komplikace, jenže mohli vědět, že si ta Baarová stejně toho Plachého vezme...
