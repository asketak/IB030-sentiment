"Váš úkol je provést akci a víc se nestarat!" Jenže poručík Miller je tak trochu šťoural a proto s nadšením novopečeného skauta odhaluje bushovskou motivaci, která byla každému jasná již před americkou invazí. Nebo snad tehdy někdo věřil pohádkám o kamionech skrývajících pro svět nebezpečné zbraně či americkém nezájmu o políčka s ropou? V těch předválečných časech jsem se moc smál moudrou hlavou moudře kývajícím politikům, kteří starostlivě varovali před nebezpečím z Iráku.  A tady to zkrátka máme zelené na bílém, což není příliš zřetelněvidět kvůli epileptické kameře, nahání se přitom křížový kluk a na mě je jasně patrné zklamání, protože jsem pevně věřil tomu, že si to v Zelené zóně pořádně užiju.
