Rozpolcený film. Hardy hraje (dobře) pekelného bezdomovce, zatímco Cumberbatch hraje pracovníka v charitě, kterého Hardy zaujme a rozhodne se s ním kamarádit a psát o něm knihu. Na základě toho, co nám film prezentuje, je absolutně nepochopitelné, proč by Cumberbatchova postava měla roztát a nadchnout se Hardym, který v podstatě může kdykoliv explodovat a rozjet peklo, natož se na konci dojetím rozplakat. Místo toho bezelstně sleduje, jak dostává vši nebo bere Hardyho na návštěvu mezi své intelektuální přátele, kde se všichni empaticky usmívají, když se Hardy pokouší opakovaně zajet traktorovou sekačkou hostitelku. Jistě by se dařilo tohle všechno vysvětlit jednoduchou berličkou, že Cumberbatchova postava je zase gay (nějak to vždycky od jeho obsazení očekávám) a že má pro Hardyho romantickou slabost, to se však neděje a Cumberbatchův Masters musí být ten nejlidštější nejchápavější člověk na světě. Jinak je to typický příběh pro takový normální TV film s chvílemi lidské temnoty, kterou vám vystřídají veselé načrtnuté animované sekvence, snad abyste to nebrali příliš vážně.
