Jak moc velký podíl na tom má změna režiséra netuším, ale původní filosofie X-Menů se poněkud vytratila. Místo toho máme na talíři nahuštěno spoustu akce a psychologie postav je odsunuta na druhou kolej. Není to vyloženě zklamání, akorát mě ničím moc nepřekvapilo. Možná, že kdyby Singer natočil jedničku ve stejném stylu a další dvě pokračování pak dopadly jako X-Men a X-Men 2, dalo by se nad tím mávnout rukou, protože by série krásně vzkvétala. Aspoň jsem si užil efektní mutantí bitvu, které nedominuje víc nikdo jiný než božský Wolverine. Když bombič Vinnie Jones probíhá skrz několik vrstev zdí, viděl jsem sám sebe, když si občas potřebuji vybít vztek. Při prvním pokusu bych však zůstal ležet na zemi s těžkým otřesem mozku.
