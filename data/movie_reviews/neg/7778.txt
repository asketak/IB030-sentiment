A je to tady. Hvězdné války se téměř po 10 letech vrací a tentokrát ne pod záštitou Geoge Lucase, ale Walta Disneyho. A pod režie J. J. Abramse jsme se dočkali prequelu/ sequelu/ rebootu/ remaku/ demaku. Tohle všechno v jediném filmu, který cílí na fanoušky Hvězdných válek. Osobně se považuji za fanouška, neboť jsem vyrůstal na epizodě 4, 5 a 6, později dokonce i na 1, 2 a 3. Herní, knižní ani seriálové vsuvky do universa Star Wars mě nikdy nebrali a proto v na ně nebudu brát ohled ani v tomto hodnocení. A začnu tou lepší stránkou filmu, kterou je samotné visuální pojetí. Síla se probouzí je přesně ten typ Star Wars filmů, na které fanoušci mohli čekat. Létání Tie fighterů a X-Wingů, střílení a létání z planety na planetu, barevné světelné efekty a spousta prolínaček, které nikde jinde neuvidíte. Nová generace herců by mohla být lepší, vyvažují to však staří známí, kterých si užijete. Scény už tak dobře nepůsobí, neboť velká část filmu se v podstatě pouze opakuje podle starších dílů. Ať už jde o útěk z Jakku, což je jinak řečený Tatooine, základna rebelů, či útok na solární planetu smrti (Hvězda Smrti), je to v podstatě to stejné s téměř stejnými herci a s téměř stejným scénářem. Scénář tedy mohl vypadat nějak následovně "Fin přistane na Jakku, pak scény z Nové naděje až do chvíle, než potká Rin. Pak zase scény z nové naděje než chytí Milenium Falcon starý imperiální křižník. Pár blbostí a znovu scény z Nové naděje. Ve zkratce by se dalo říct, že celý film je takovou alternativní verzí Nové naděje s novou generací. S tím souvisí ta horší stránka filmu, kterou je příběh a celkové zpracování. Celý vesmír totiž hledá Luka Skywalkra, zřejmě aby se opět chopil světelného meče a opět po několika desetiletích pomohl nastolit rovnováhu mezi temnou a světlou stranou síly. Jasně, koho zajímá, že to už jednou udělal. A koho zajímá, že poslední sithský lord padl v jádru poslední Hvězdy smrti. Nakonec, vždy je možné vytvořit nového lorda, nového učedníka a nakonec i nové důvody k boji. Díky děravému scénáři tak zůstává Síla se probouzí někde mezi rebootem a remakem. Ovšem protože se odvažuje navázat na epizodu 6, je tedy sequelem. Takový mix nemůže v praxi moc fungovat, jenže on funguje. Ne pro to, že by J. J. Abrams byl tak úžasný režisér, nebo scénář byl tak skvěle napsaný, ale proto, že prostě znovu sledujete Novou naději v lepším grafickém zpracování. Žel bohu, i v těchto ohledech nové hvězdné války ztrácí. Nejde jen o náboj, který rozděloval Mistra a jeho učedníka, ale i o celkové pojetí samotného universa. A jako by si Abrams řekl, že scény dobře známé z Nové naděje by diváka asi nudili a tak se je rozhodl prostě zjednodušit a zkrátit. Snad jediné dobré momenty byli v závěru filmu, během konforntace Hana s Benem, nebo Rin s Benem. Jenže to je na 136 minut trochu málo.
