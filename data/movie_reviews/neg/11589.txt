Další pomyslný odškrtnutý Johnny na neexistujícím seznamu. Hlavnímu hrdinovi - Rango, propůjčil svůj bezvadný hlas a možná i ksicht, tím si ale nejsem jistý, protože jsem si nevšiml, že by Johnny vypadal jako ještěrka. S panem rejžou Verbinskim mám prozatím nashromážděné jen samé luxusní zážitky, takže očekávání byla nachystána téměř až v oblacích. Ve filmu se mi neskutečně líbila hudba. Po skončení jsem si přečetl, kdo za ní stojí a je mi jasné proč. Animace byla také zcela luxusní, když se sem tam mihl luxusně ztvárnění človíček, tak je skoro až škoda, že bylo plýtváno talentem zejména na primitivních plazech a obojživelnících. Celé je to neobyčejně hravé, překvapivě sem tam velmi vtipné. Nějaký ten vtip je zaručen již samotným konceptem o zcela obyčejném chameleonovi s bujnou fantazií a pořádnou dávkou štěstí, který je okolnostmi donucen, stát se hrdinou, za kterého by ho všichni rádi měli. Hrozně mi to připomínalo tou taškařicí s nedostatkem a přidělováním vody letošního Mad Maxe. Paralel tam byla opravdu spousta. Velice luxusní jsou i akční pasáže. Na tomto animáku je opravdu vidět pořádný kus odmakané dřiny. Zápletka je taková celkem klasická a hlavního hajzla každý prokoukne takřka okamžitě. Určitě svěží vítr, který příjemně vybočuje ze zaběhlých kolejí. Některé pasáže jsou ovšem znatelně slabší než jiné. Spíše to funguje jako generátor nápadů, než jako úžasně kvalitní celek. Proto se přidržím u těch 3 hvězdiček.
