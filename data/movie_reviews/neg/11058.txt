Setkání přátel po letech, to já ráda:) Víkend s Alexem možná nepřináší do daného žánru nic nového, ale na tomto poli se snad nic "objevného" ani vymyslet nedá. A je to vlastně moc dobře. Snímek pracuje s jednoduchostí, obyčejností, skromností. A daří se mu to. Výborné obsazení "nehvězdných" herců, z nichž snad žádný jimi prezentovaný charakter nedokáže být nesympatický. Každá postava mě něčím zaujala. Třeba postava Maggie Grace mi na začátku přišla jako tuctová hezká blondýnka, ale postupem času se mi zalíbila, měla v sobě takovou zvláštní křehkost. Skvělý scénář, oceňuju přístup Joshe, jehož ztvárnil Max Greenfield. Zcela souhlasím s jeho názory a postoji vůči Facebooku:) Snímek se mi líbil. Nesnaží se hrát na city, je prostě svůj. Ideální, pokud zrovna máte lehce melancholickou náladu, ale zároveň nemáte chuť na nějaké drsné drama a charaktery, které jdou až na dřeň.
