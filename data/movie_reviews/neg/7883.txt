"Vezmeš mého nejlepšího sjezdaře a necháš ho narazit do kamenné zdi." Tak už to bývá, když se na sjezdařskou trať vydají dva jezdci najednou a do cesty se jim postaví viadukt. Musím se přiznat, že mě hrozně bavilo sledovat sjezdové lyžování v plenkách. Tedy rozevlátý styl a hrbolaté tratě lemované skvělými bezpečnostními prvky - skálami a stromy. To však bylo vše, co mě zaujalo, protože film je to převážně mlčenlivý, závody byly natočené poměrně nepřehledně, otázky novinářů mi připadaly dementní (a vesměs nezodpovězené) a kdyby Dave jednou famózně nevytroubil plkající paní Stahlovou, tak bych se snad ani ničemu nezasmál.
