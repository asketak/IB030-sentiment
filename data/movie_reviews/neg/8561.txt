Východ má pro průměrného Evropana stejnou přitažlivost jako venkovské hnojiště pro hejno masařek. Čili, není-li už kde brát nápady, mysticismus je v záloze vždy. No dobře, je to rodinný animák, film, jehož ambice začínají a končí tržbami, ale i tak... Je to nastavovaná kaše, tříšť, jíž ani vizualizovaná čchi  neposlouží jako plnohodnotné lepidlo :-). Ale když už nastavovaná kaše, pak  je to vcelku kvalitně nastavovaná kaše. Skvělá animace, svižný děj, vtipy, kterým se lze někdy i smát. Neurazí, pobaví;  bídu námětu a scénáře maskuje ale jen s velikými obtížemi. Je to hezká barevná podívaná bez obsahu, kaleidoskop scén a scének, nepodařená výpravná revue, kde se sice nešetřilo flitry a efekty, ale kde zároveň chybí nosná a jednotící myšlenka. Je to tak pestrá podívaná, že bídu zřejmě nejslabšího filmu trilogie si uvědomíte až po odchodu z kina...
