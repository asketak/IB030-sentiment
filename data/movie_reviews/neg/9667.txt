Velmi civilní a většinou času dost dospělý seriál, který dovede být smutný, frustrující jako manželství samé. Dvě třetiny seriálu jsou vyhrazeny manželské krizi, kdy se Eiji snaží udržet vztahy s manželkou i milenkou - Terui Misa, kterou hraje jedna z nej. japonských hereček Asaka Seto. Poté seriál ztrácí tempo stává se poněkud útrpným a předvídatelným, nicméně je to zajímavé téma, jak přežít manželství, když srdce manželů vychladla. Japonská emancipačně odvážná 90. léta přináší celkem nekonvenční a zajímavou odpověď, kterou samozřejmě v rámci spoileru nemohu vyzradit. Příjemný seriál, který si rozhodně nechám nejen kvůli účasti své oblíbené herečky Asaky Seto i ostatní herci podávají své party dobře, sympatický opening a hudba, je to na rozhraní 3-4 hvězd, ještě se rozmyslím, viděl jsem však z dané éry i lepší tituly, které mě dokázaly od začátku do konce strhnout. Přesto tomu dám ještě šanci na reprízu.
