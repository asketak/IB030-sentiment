Batman vs. Superman provázela již před uvedením temná znamení. Zaprvé hrozný trailer a zadruhé Ben Affleck v roli Batmana. Nakonec se ale ukázalo, že herecké výkony nejsou největší problém tohoto superbat snímku. Nejhorší je, že si autoři neujasnili, co točí. Nadsázka je zde minimální, takže na Avangers se netěšte. I když to má místy náběh na podobnou legraci v momentě, kdy se objeví Wonder Woman, která mi pojetím připomínala Thora nebo Beowulfa a zaslouží si vlastní film. Nejvíc se to ovšem snaží být jako Batmani od Nolana. Tím mám na mysli to, jak je to hrozně vážné. Ale bohužel to nefunguje. A není to jen tím, že Affleck není Bale, ale hlavně nezajímavostí obou hlavních hrdinů. A to se nebavím o nevýrazné Amy Adams v roli Lois Lane, která je (v souladu s tradicí) ve filmu jen proto, aby ji Superman musel zachraňovat.  Akce je zde hodně, ale na to mě už film neutáhne. Akce mi nevadí, pokud se děje zajímavým hrdinům v zajímavém světě (Mad Max). To ovšem není případ tohoto filmu. Konec, kdy jsem se začínal troch bavit, mi zkazilo porušení pravidel tohoto komiksového vesmíru, které se nedá odpustit. Takže nakonec, jak to u Supermana bývá, byl nejzábavnější Eisenberg jako Lex Luthor. Ale ani on nemohl vytáhnout tento film z bahna průměrnosti.
