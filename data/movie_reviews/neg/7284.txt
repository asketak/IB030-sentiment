Toto proste podľa mňa nie je smer, ktorým sa má svetová kinematografia uberať. Ba je to skok dobrých 20 rokov dozadu. Nechcem byť prehnane zlý a kritický, ale v čase môjho hodnotenia tu svieti 90 % a to je podľa mňa úplne prestrelené. Film je totiž po všetkých stránkach priemerný a pokúsim sa vymenovať, prečo. Porovnaniu s Kokosmi na snehu som sa chcel vyhnúť, ale cestou z kina domov mi napadlo toľko vecí, ktoré boli odtiaľ vykradnuté, že sa to nedá opomenúť. No napr. otec nepriateľsky naladený voči športovej kariére svojho syna, no nakoniec sa nechá strhnuť olympijskou atmosférou a začne tak syna uznávať. Taktiež tréner, ktorý bol kedysi talentovaný, ale vo svojom športe sa preherešil, až nakoniec spustol a žije nezdravým spôsobom života. Akurát tuajší producenti stavili na chudobnejší casting a Egerton alternoval štyroch černochov naraz. Mimoriadne smiešne na mňa pôsobila karikatúrnosť Jackmanovej postavy, keď neustále nosí tie isté rifle s tou istou čiernou košelou s vyhrnutými rukávmi (ktoré mal vyhrnuté aj v brutálnej zime na tréningovom svahu, hoci všetci okolití lyžiari vrátane Nórov boli zababušení do zimného oblečenia). Dokonca sa mi ani nezdalo, že film má veľké ambície a ani sa neberie veľmi vážne. Už úvodné rodinné scény boli natočené celkom "jednoducho" a oddychovo. A presne to aj je Orol Eddie - oddychovka. Každú jednú čo i len nomináciu (na ľubovolné ocenenie) poznačenú sentimentalitou budem považovať za výsmech filmárskemu remeslu.
