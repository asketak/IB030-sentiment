Bohužel výtky od Toma Hardyho jsou přesné a souhlasím s nimi. Ještě je tam pár dalších věcí, kdy nevíte jak to scenáristé mysleli (nechci spoilerovat, tak jen zmíním, že se to týká Luthera a Kryptonitu). Ale jinak film je opravdu úvod k Justice League, takže první polovina filmu se prokecá (a jsou tu zbytečné výjevy představ a snů) a v druhé je akce vcelku dost a jsou tu odkazy na jednotlivé členy Justice League a opět jako u Marvelových filmových Avengers tam nebudou všichni, kteří by tam měli být (čili základní členové). Viděl jsem 3D verzi, ale na rozdíl třeba od sedmičky Star Wars nebo pro mě nedostižného Hobita (co se 3D týče) je to hodně ploché. A ještě jedna výtka: Opravdu je Gotham od Metropolis co by šutrem dohodil?! Co se týká obsazení: Affleck to zvládl a je tu korba jak cyp, Gadotka se mi jako Wonder Women zamlouvá (i když zkraje filmu je jakási snědší) a Jesse Eisenberg by z fleku mohl hrát Jokera, to říkám od traileru, bo v jeho podání je Lex Luthor magor "jokerovského typu" jak vyšitý, pak jsou tu dvě peckovní scény k zasmátí, ale jinak vtip nečekejte.
