Velmi nesprávný dres. Film mluvící o vymanění se ze sterotypů, který je jich ovšem sám plný, stojí na nich a spoustu jich sám vytváří. Vysokoškolští učitelé jsou sterotypně podivíni, kteří musí žít zdravě, chodit s "neatraktivními" studentkami (a že ta Jenovéfa je šereda, co? :-)) a nevkusně se oblékat. Vážně? Taková představa opravdu existuje? A kdo chudáka Jastrabana nutil, aby tak žil? Příběh je typický, kdy nebožačka žije s blbým nesympatickým boháčem (se kterým je s největší pravděpodobností pro peníze, proč by se s ním jinak dávala dohromady?), prakticky tyranem (hlavně psychicky, ale když vás někdo vytáhne z postele jen aby vás seřval, že není proteinový nápoj, tak to týráním rozhodně zavání. Stačilo aby ji vytáhl za vlasy a byl by to úplně jiný typ filmu). Ona potká chudého outsidera, který jí má učit a postupně k sobě najdou cestu. Komediálnost celého díla má spočívat na magorství Mádla a na Vladykově postavě, ale celkově je to málo a navíc Mádl hrál na můj vkus až příliš velkého magora, na to, aby to bylo stále vtipné. Také celou dobu opakují, jak Kuchařové postava není tak hloupá, jako ostatní manželky hokejistů, jak je chytrá etc., ale ani jednou není ukázáno, že by to tak opravdu bylo. Nějak inteligentně se většinu času nechová. A když už tvůrci použili skutečné soutěže, tak by mohli zohlednit jak fungují a od kdy do kdy. Mádl odchází do Ruska na playoff, po konci základní části v ČR. To znamená, že tam jde tak na měsíc, maximálně na měsíc a půl. Tak proč to prezentovali, jako že to je na celý rok, že je zlý a sobecký a a že jí tím zcela zničí šance udělat maturitu. Samozřejmě pro příběh, aby vyzněla jako větší chudinka, která trpí pod jeho jhem a měla důvod ho opustit. I kdyby chtěli tvrdit, že tam byl až do doby návratu do NHL, tak by to bylo nejpozději do konce srpna, takže by tam stejně nejeli na rok, jak prezentovali. Komentář jsem napsal už po vánočním odvysílání, ale nyní jsem si všiml, že jsem ho asi zapomněl postnout či co. Tak ho píši teď znovu v přibližně stejné podobě, kterou si pamatuji. 2* spíš z milosti a proto, že jsem to sledoval v dobré společnosti, které se film celkem líbil.
