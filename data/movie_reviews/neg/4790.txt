A ja že som objavila poklad v podobe American Horror Story, čoby hororového seriálu so všetkým ako sa patrí, kde v tejto nádeji ma podporovalo hlavne vysoké hodnotenie tunajších spoluužívateľov. Prvú sériu som vynechala a z časti kvôli hereckému obsadeniu som sa pustila hneď do Asylumu, ktorý ponúkal pre hororový žáner atraktívne prostredie blázinca vedeného rádovou sestrou. Lenže už po dvoch epizódach som nahodila úškrn používaný v prípadoch keď vám niekto niečo povie, ale vy pochybujete že to môže myslieť vážne. Zo sebazaprením a len a len vďaka tomu, že to malo len 13 epizód som dokázala dopozerať túto paródiu na horor, kde tvorcovia zrejme nemali ani kúsok talentu, keď si nedokázali vystačiť len s bláznami a prostredím fakt hrôzostrašnej psychiatrie, ale museli tam natrepať nacistov, diabla, smrť a mimozemšťanov, pričom s ničím z toho aj tak dostatočne nepracovali. Posledná epizóda bola ako z mexickej telenovely, záver ťažko predvídateľný a dve hviezdy dávam sama sebe, že som to dokázala sledovať.  Celá American Horror Story je pre mňa týmto komentom uzavretá.
