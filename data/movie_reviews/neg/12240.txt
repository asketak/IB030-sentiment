Vylámané zuby na jednom z nejslavnějších filmů devadesátých let. Pro režiséra a scénáristu tento remake musel být velkou "Ozakiho" výzvou a zkouškou. Kterou nezvládli. Přitom stačilo dát jiný název, zamaskovat víc scénář a jména vůči původnímu Bodu zlomu a osobně jim to uznám. Takhle musíme srovnávat jako u všeho přebraného. Stále tvrdím, že dobrý film dělá perfektní výběr herců, kterým roli uvěřím a kteří jsou charismatičtí a dají své roli osobitost, památnost. Zde jsou všichni jen instantní osoby. Je mi u zadnice, kdo spadne dřív ze skály. Celý film spíš vyzní jako špičková akvizice, kterou si objednaly sportovní značky z řad Red Bull & Monster adrenalinových sportů. A tady je na co koukat. Nejlepší nasnímané záběry extrémních sportů od dob filmu Feuer, Eis & Dynamit (1990). Scény na moři, na horách jsou naprosto dechberoucí a mají větší intenzitu, čím víc je vaše kino méně domácí. Zde jedině je film dosaženým bodem zlomu.
