James Bond nikdy nebyl mým oblíbencem, nikdy jsem filmy s ním extra nevyhledávala. Když se však role tohoto anglického gentlemana zhostil Daniel Craig, zaujalo mě to natolik, že jsem viděla všechny „bondovky“ z poslední doby. Spectre je bohužel nejslabší z nich. Po velmi povedené úvodní scéně a úchvatných titulcích (což je u bondovek zvykem) podbarvených Oscarem ověnčenou (zcela zaslouženě) písní přijde zklamání. Jednotlivé scény na sebe navazují velice podivně, nic moc nedává smysl a Craig působí nemastně neslaně. Prostě tenhle Bond se bohužel moc nepovedl, ale za krásnou úvodní píseň, krásné exteriéry a za happy end, který není u bondovek zrovna zvykem dávám tři hvězdičky.
