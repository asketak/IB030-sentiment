Po všech těch šokovaných komentech jsem tedy čekal ještě větší kruťárnu... Ale popořádku: Pokud už třeba spěcháte do hajan a nechcete se hned zkraje nechat otrávit, jako se to stalo mně, přeskočte skoro celou první hoďku, protože fakt o nic nepřijdete. Klidně vám ji pár větama vyspoileruju: Dédymu zamordujou jeho princeznu (samozřejmě blonďatou a roztomilou, se kterou si furt říká "ajlavjú"), jemu z toho těžce jebne, protože holka je jeho jedináček na kterýho je patologicky fixovanej, dlouho mu trvá než se dá jakž takž zase do kupy, no a po půl roce náhodou přijde na chlápka, kterej jí oddělal. Tak. A tady se už můžete začít dívat, protože dédy pochopitelně udělá přesně to, co by na jeho místě udělal každej zdravej normální chlap - chytne toho zmetka, přišroubuje ho k ponku ve sklepě a tam na něm pár dnů blbne "s kleštěma a letlampou". Je to šikovnej kutil, takže si přes Google vyrobí celou sadu všelijakejch fakt parádních mučících udělátek a dává si setsakra pečlivě záležet, aby zmetka nezabil, ale jenom hezky (vlastně nehezky) zmučil. Nevím jak kdo, ale já tenhle film bral jako takovou svéráznou černou komedii. Chechtal jsem se tomu, jak se dédy začal najednou okolo sebe usmívat, celej ožil, začal zase chodit do práce a surfovat, prostě všechna ta příprava a pak mučeníčko samotný mu do duše vnesly jakýsi klid, mír a spokojenost. Sice tvrdil že ho to netěší, aby nebyl stejnej úchyl jako ten zmetek na kterým pracoval, ale já myslím že kecal, že ho to náhodou náramně bavilo a skvěle si to užíval. Nejoblíbenější (a nejvtipnější) scéna: Ležérní, usměvavé a jaksi mimoděčné zaražení šroubováku do zmetkova kolena, když si na chvíli odskočil do sklepa od návštěvy rodičů o patro výš.
