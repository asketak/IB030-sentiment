CESTA DO HLOUBI BATMANOVY DUŠE. Dlouho jsem se nemohl vymanit z vizuální dokonalosti Burtonovského světa Gothamu a Batmana, kterého navíc výborně ztvárnil Keaton. Ale postupem času jsem přišel na chuť Nolanova Batmana. Ovšem Bale Keatona nepřekonal. Nolan postavil svého Batmana bohužel právě na Baleovi, zasadil ho do současnosti, tak trochu zcivilněl. Žádný komiksový lesk. Použil klasické holywoodské klišé, kdy se hrdina musí vydat na cestu odříkání, aby našel sám sebe a získal výcvik pro boj se vším možným. A pak také o tajném zbrojním oddělení jeho firmy. A představování hraček jakoby vypadlo z bondovky. Ovšem byla to cesta, jak natočit Batmana trochu jinak. Divákovi předloží mnohem více ze života Bruce, proč a jak se stal Batmanem. Rozebírá jeho psychologickou stránku, myšlení a duši, a to jeden z významných přínosů, protože ho to provází celou sérií. Bruce tak není schematický. I když si vytvoří alter ego, Batmana, stále o něm, resp. o sobě pochybuje, není s tím spokojený. Ale neví, co s tím. Film má dobrý scénář, svižnou hudbu a docela ucházející akční scény. Ty jsou obecně u Nolana slabinou, zde je to vidět např. na choreografii osobních soubojů. Ovšem s honičkou s batmobilem (mimochodem ten se mi vůbec nelíbí) si vyhráli. Sečteno a potrženo, důstojný nástupce, remake, pokračovatel, jak chcete.
