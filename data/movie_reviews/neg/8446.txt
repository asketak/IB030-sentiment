Lovec čarodějnic je něco jako Sorcerer Apprentice. Oboje je to takové modernědobé fantasy s čáry, oboje to má lehce hloupý a poměrně plytký příběh, oboje obsahuje velkou míru CGI a oboje táhne specifický hollywoodský herec. Obojí je v důsledku tak nějak nastejno. Vin si tady jede svoje, CGI ukazují na celkem rozumnou investici (aka vypadá to opravdu dobře) a není to až tak moc absurdní. Ano, je to zábava. Zábava, která se navíc dá namíchat do jiné zábavy, aniž by vám přišlo, že si narušíte filmový zážitek. A nemusíte se navíc trápit, že by vám to druhý den zaměstnalo byť na chvíli mozkové procesy. Vin si prostě střihl takovou kalorickou akční svačinku. Nic víc.
