"Ani nevíš, co to znamená, žít jako chudák." Když tuto větu sdělil euromilionář svému nezaměstnanému příteli, tak jsem vyprsknul smíchy. A nebylo to poprvé ani naposledy, co mi to náhle zbohatlý smolař Aldo nandal. Bavil mne při tenisovém forhendu, při přelévání kvalitního vína do flašek z marketu, při vydávání značkového obleku za levnou čínskou kopii a jeho zhulená scéna s prostitutkou snad ani nemohla zklamat. Mezi tyto zábavné chvíle se však natlačilo příliš velké množství rodinných a pracovních problémů, které tuto jinak hodně solidní komedií dokázaly spolehlivě zabít.
