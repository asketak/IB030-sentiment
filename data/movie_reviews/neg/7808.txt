Inovatívna myšlienka, že programy a vlastne celý svet jednotiek a núl je svet sám o sebe, je jednoznačne prevratná. Rovnako ako až šokojúci a dlho neprekonateľný (na dobu vzniku) vizuál. Ale škoda, že to je tak smiešne detsky milé. No, ja mám vždy strach z filmov, ktoré sú pod palcom Disney a opäť som ostal sklamaný. Všetko bodové hodnotenie ide na technické prevedenie a nápad (programy, čo majú náboženské cítenie, kde to inde vidíte?) ale dej je úplne slabý. Keby sa z toho nápadu podarilo dostať nejaký ucelený dospelý príbeh, to by bola udalosť desaťročia, inak je Tron iba originálne vyzerajúca bájka pre ajťácke deti. (OK, čiže aj pre mňa :D )
