Každá lesbička je vraždící psychopatka, takhle vypadá hlavní premisa filmu, a proto s ním mám hned několik problémů, ale vezměme to od začátku. Hlavní atributy Olgy, kromě lesbení, jsou ještě chlast, cigára a deprese. Nechci generealizovat, ale vážně má každej normální puberťák sklony k tomu zahrát si Carmageddon v reálu? Doufam, že ne. Taky moc nechápu režisérovu fascinaci lesbickým sexem, protože ho zobrazuje dost explicitně a podle mě dost bezdůvodně, zvlášt, když hetero sex v podstatě ignoruje. Rád bych upozornil na to (tohle je asi největší průšvih), že Olga Hepnarová nebyla oběť ani režimu ani společnosti ani ničeho jiného. Olga Hepnarová byla masová vražedkyně, tečka. A proto mi tak strašně moc vadí, jak z ní film dělá chudinku a oběť okolností, protože tohle prostě pravda není. Jasně, nikde není napsáno, že film byl natočen podle skutečné události, ale nějaká soudnost by tam snad zůstat mohla, ne? Za vše mluví scéna u soudu, kdy soudce předčítá, že paní XY bude chtít 10kčs za rozsypanej nákup. Ok, proč ne, trocha černýho a abusrdního humoru neuškodí, ale ty vole, umřelo 8 lidí, jak se asi budou cítít třeba příbuzní obětí, až uvidí, jak se jim tímhle film směje do ksichtu? Nejsem žádná empatická citlivka, ale v kontextu celého filmu, tohle byla poslední kapka. Taky mi dost vadí, jak si film hraje na bůh ví jaký artový kousek. Pětiminutový statický záběr a černobílá kamera z vás Bergmana neudělá. Abych jenom nehanil, Já, Olga Hepnarová je, i přes výše zmíněné nedostatky, zajímavý film, hodně dobře se mu povedlo zachytit myšlenkové pochody Olgy (především díky jejím pseudofilosofickým monologům, které se pod tíhou logických argumentů rozsypávaly jako kuželky pod náklaďákem). Pokud by tento snímek byl čistě fiktivním, rozhodně by mu to prospělo, takto pouze kolísá mezi fakty a spekulacemi.
