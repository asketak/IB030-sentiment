Opravdu jsem doufal, že prvotní výkřiky o nejlepší komiksovce všech dob jsou pravda. Ale vlastně jsem tomu moc nevěřil. No a to, co jsem v kině nakonec viděl, bylo ještě horší, než jsem se obával. Úvodní politická část je boží, ale je strašně málo rozvedená a nakonec se úplně zamete pod koberec bez toho, aby Superman mohl vůbec obhájit svoje činy a místo v tomhle světě. Stejně bohužel dopadne i Batmanova motivace. Zbytečně se do toho přimíchávají postavy (Wonder Woman a Doomsday), Lex Luthor tahá za nitky dost pochybně. Ve filmu se odpálí atomovka a US Capitol a na děj to nemá žádnej vliv. Snový sekvence jsou debilní, camea odfláknutý a Lois Lane nedůležitá, ale nacpat ji tam museli. Jediný co chválím, tak je Batffleck. Místo dohry Muže z oceli a přesvědčivýho budování konfliktu dvou ideologií jsem dostal digitální guláš ze všemožných přísad, který byly do kotle naházený bez rozmyslu a čistě proto, aby mohla vzniknout Justice League. Je to smutný, protože střet Batmana se Supermanem měla bejt jedna z nejvýznamnějších filmových událostí posledních třiceti let a potenciál tady je. A právě proto se měli studioví hlavouni nejdříve zamyslet, co chtějí z toho filmu mít a jak k tomu přistupovat a až potom pečlivě vybrat režiséra (jako u Star Wars - chtěli svěží restart, vybrali Abramse) a ne to nechat Snyderovi, kterej s příběhem a postavama pracovat neumí (MoS zvládl uhlídat jen tak tak). Je to film "love it or hate it" a já jsem jednoznačně na straně "nenávidět" a schválně (a to jsem fanda MoS). U takhle důležitýho filmu nemám v úmyslu nic omlouvat a brát v potaz budoucí DC univerzum. Animáči The Dark Knight Returns to nesahá ani po kotníky. Tohle zprasili. Matroš na nejlepší komiksovku všech dob měli přímo před sebou.
