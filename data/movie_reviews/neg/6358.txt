Po ocenění Českým lvem jsem byla zvědavá, jak vypadá český film roku a tak jsem se s občasným přepnutím dodívala až do konce, což mne stálo určité sebezapření. Musím přiznat, což je dáno věkem a profesí, že mne snímek nijak neohromil, neoslovil a ani nebavil. Hrubé výrazy mi tolik nevadily, jsou to jenom slova a hanlivý význam jim přikládáme my, vadila mi rezignace a beznaděj.  Pokusů o zobrazení drsné současnosti už byla řada. Je těžké odhadnout nakolik je zrovna tento film realistický a nakolik jen podbízivý vůči mladým divákům. Jediné, co si ocenění zasloužilo, byly herecké výkony bratří Hádků.
