"Co je nového? Jak se máš? Jak chceš umřít?" Někoho by podobné telefonáty naštvaly, jiný by volal policii, ale Sidney ty stále se opakující otázky už trochu nudí. Já jsem, k mé velké spokojenosti, obdržel další školení, tentokrát z hororové trilogie, takže už vím, že: 1. vrah bude nadčlověk, 2. kdokoli, i hlavní postava, může zemřít, 3. minulost se vrátí. Na  všechny hororové zákonitosti zákonitě dojde a jelikož tomu tradičně nechybí nadhled, tak já si dovolím být vcelku spokojen.
