Nejsem nějakým velkým fanouškem DC filmů, i když mi nevadí, ale Batmana mám rád, a těšil jsem se na jeho duel se Supermanem. Abych pravdu řekl, ze všech připravovaných DC filmů, jsem se nejvíce těšil na tento a vysvětlím proč. Za prvé mi to připadalo jako dobrý nápad postavit tyto dvě ikonické DC postavy proti sobě, tak jak to má být (v komiksovém světě). To tu ještě nebylo! Mnohem lepší, než točit další origins s Batmanem. Ale když jsem si uvědomil, že film nesl název Batman vs. Superman: Úsvit spravedlnosti, tak mi přišlo, že jsem vlastně nic z toho nedostal. Ne podle mých očekávání. Nejlepší pojmenování by bylo Justice League Otvírák, který láká na nadcházející filmy. Asi bych to srovnal s Avengers 2, kde je tucet postav, pořádný bordel a strašný chaos. Pro boha, už z názvu jsem kruci čekal bitku dvou hrdinů. Sice tam jedna taková byla, ale skončila po 10 minutách. To mě jako diváka vůbec neuspokojilo! Ti dva si měli krást film pro sebe. Představoval jsem si to jako takovou sólovku Muže z oceli 1,5 a Batmana 0,5 v jednom. Podle mého názoru tomu chyběla příprava na velké finále. To by podle mě mělo mít tři fáze. První oťukávání. Nejlepší příklad budou asi první Avengers, kde se proti sobě střetnou Iron Man a Thor. Druhá fáze bližší poznání jeden druhého a svých vlastních schopností a poslední fáze pořádná řežba, kde poteče krev. Nic z toho se nedostavilo! A když tomu připočtu mizerný zápory (Doomsday a Lex Lutor), který tam jsou naprosto k ničemu, vznikne mi chaos dosti podobný z Avengers 2. Když bych to měl shrnout, špatný film to rozhodně není, ale trpí stejnými problémy jako už zmiňovaná týmovka. Na rozdíl od B. v. S. si ale odbyla svoje první “nejlepší“ podání, takže si takový úlet mohla dovolit, takže moje hodnocení bude o dva stupínky horší. Za mě sice 3*, ale přesněji a výstižněji bych dal 5/10, bohužel!
