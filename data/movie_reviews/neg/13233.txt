Partia, ktorá sa vytvorila okolo Rogena, mi je hrozne sympatická. Sú to chalani, ktorí medzi serióznejšími filmami občas vbehnú spolu na plac, kde do veľkej miery improvizujú, no hlavne sa spolu zabávajú. A mňa to potom baví tiež. V prípade The Night Before síce trošku menej, ako by som chcela, ale stále sa tu nájdu extrémne pamätné scény - Rogen v kostole je len príkladom za všetky. Michael Shannon, James Franco či Miley Cyrus sú len čerešničkami na torte. Príjemná bola i čiastočná inšpirácia filmami ako Big Lebowski či Home Alone. Pre fanúšikov Rogena a spol. skrátka opäť nepôjde o sklamanie.
