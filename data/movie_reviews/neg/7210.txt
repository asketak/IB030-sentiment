"Nemůžete najít správnou odpověď, když kladete špatné otázky." Já tedy asi ne, ale Oh Dae-su by mohl. S kladivem v ruce a nožem v zádech se totiž nekompromisně řítí za svou pomstou a je mu zcela jedno, že možná nemá dostatek informací. Jenže tak jednoduché to není. Je to spíše tradičně korejsky drsné, lehce překombinované a nabízející řešení, s jejichž strávením by mentalita středoevropana mohla mít jisté problémy. Stále si třeba myslím, že bych svou ruku za mrakodrap nevyměnil, ale o prsteníku levé ruky bych možná zauvažoval. Nějaké nabídky?
