Veskrze průměrný film, od kterého jsem čekal tedy jednak trochu něco jiného, ale především něco daleko zábavnějšího, a to prakticky ve všech ohledech. V srdci moře totiž není ani pořádně dobrodružný, ani pořádně akční a už vůbec ne napínavý. Navíc se musím přiznat, že jsem čekal, že bude i o daleko silnějších a působivějších v emocích, o což se sice tvůrci též snažili, ale ani to nedopadlo nikterak valně, prostě zklamání. Zápletce pak chybí mnohem větší dynamičnost, živelnost a více strhujících a výraznějších scén, kdy tato slova naplňují snad jen dva momenty, a to je na takovýto film fakt zatraceně málo. Pochválit tak tedy mohu snad jen vizuální stránku filmu, která sice nepůsobí nějak efektně, či draze, ale spíše zajímavým a neotřelým dojmem, a pak herecké obsazení, které vesměs tvořilo výrazné osazenstvo, kdy mě krom hvězdného Hemswortha určitě zaujali ještě i Walker, Murphy a nezklamal určitě ani mladičký Holland. In the Heart of the Sea je tak ve výsledku film, který tedy sice není nikterak výrazný, či působivý a bohužel ani dvakrát záživný, nicméně ho úplně ignorovat je též nesmysl, na to zas své jisté kvality má.
