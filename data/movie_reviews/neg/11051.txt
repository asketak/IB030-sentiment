[Febiofest 2016] Nepamatuji u nás artovku, která by dostávala tak velkou marketingovou kampaň (v Praze na Vás Olga kouká skoro z každé tramvajové zastávky) a dokázala do kin nalákat i čistě mainstreamové diváky, kteří ovšem budou poté zatraceně zklamáni. O čemž jsme se přesvědčili přímo na Febiofestu. Já, Olga Hepnarová rozhodně není film pro každého a svým pomalým tempem a s minimem dialogů vypráví příběh vyšinuté ženy, která jako poslední u nás popravena. Černobílé zpracování dodává filmu na intenzitě ovšem společně s výše zmíněným pomalým tempem a minimem dialogů není pro každého diváka a rozhodně mu nejde nijak naproti. Ke kladům můžeme teda zařadit ponurou atmosféru a také výkon Michaliny Olszanské v hlavní roli, jelikož na ní snímek především stojí. Celkově tak rozhodně zajímavý počin na tuzemskou tvorbu, ale většinového diváka neosloví.
