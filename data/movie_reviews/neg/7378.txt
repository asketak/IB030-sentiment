Cristiano zde předvádí celou svoji rodinu, na které vidíte, že to jsou obyčejní lidé se stejnými bolestmi a radostmi jako ostatní. Jenže syn s budoucí sedmičkou na zádech si řekl, že bude nejlepší fotbalista světa, a co řekl, to taky splnil. Ve sportovním světě je to stále stejně nastavené. Jedni ho nenávidí, další ho zbožňují. Ať tak či onak, jemu to může být jedno. Zabezpečil celou svoji rodinu. K tomu dělá práci snů za pohádkové peníze. Prožívá a maká na fotbale, jen jako asi jeden člověk na světě. Osobnost Ronalda nám názorně ukazuje, kam se obyčejný kluk může dostat i když to může vypadat povrchně. Rivalita s Messim braná jako důvod se zlepšovat je důkaz, že je to super voják na trávníku, a tak to má být. Kéž by byly války vedený formou mezistátních utkání ve fotbale, hned by byl větší klid. Já jsem sportovní fanoušek a tohle všechno je součástí, včetně mých vlastních emocí, které můžu prožívat s nimi. Nagelovaný metrouš je ve fotbalovém světě na špičce planety a to je prostě fakt. Body dolů sráží bohužel dost důležitý prvek, který výsledný celek kazí. Je to prapodivně poskládaný dokument na objednávku.  65%
