Hezky se na to koukalo, to ano, těšil jsem se na každou další scénu, je tam napětí, je tam brutalita, je tam humor (příjemně černý), přesto to nepovažuji za naprosto dokonalé dílo, které by si zasloužilo nejvyšší hodnocení.. Myslím, že problém je v tom, že tady není s kým se ztotožnit, komu ve filmu fandit. Dvoum chladným zabijákům těžko (i když kdykoli byli na plátně, bavil jsem se výborně), tomu slizkému prodavači aut rovněž ne (i když Macy to zahrál bravurně), takže zbývá zřejmě jediná kladná postava - těhotná policistka, ale ta si mé sympatie nějak nezískala. Přesto - příjemná podívaná!
