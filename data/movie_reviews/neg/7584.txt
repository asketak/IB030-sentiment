Moravské zpracování Čertova švagra, kde si tedy ten hodný chlapec nevezme mladou knížecí dceru, ale služku ze mlýna, což se nakonec do života a práce ve mlýně hodí víc. Víc než chudá výprava, která mě skutečně nerozrušuje, nemám a nikdy jsem neměla problém si za jedním plastovým pařezem, do sádrokartonu vražené větve a namalovaným smrkem představit celý neproniknutelný les se všemi jeho zvířaty, divnými zvuky, vůní, tůněmi a strašidly, mi vadily záseky v logice. Například to, že Kubova máti měla za mletí platit po žních - po žních se mele a z prodeje přebytečné mouky se získají peníze, dlužit za mletí z jednoho roku tedy logicky měla jen do prodeje přebytků z daného roku, odkládat to za rok, tak zaplatí starý dluh a vznikne nový. Další věc jsou toulky Kubovy matky, z toho, kdy se objevila, je zřejmé, že musela být někde po okolí, těžko věřit tomu, že by o ní nikdo nevěděl. Proč Fanka zůstávala ve mlýně a co dělala (uklízela po strašidlech?) a z čeho žila, pokud jí nikdo neplatil a nikdo do mlýna nechodil mlít? A poslední - jak mohl Anciáš dát Kubovi něco, co mu nepatřilo? Odpověď na otázku, jak se Kuba stal mlynářem tak zní - krádeží. Pokud tohle všechno svedeme na to, "že pohádka", je to pořád ještě pěkná pohádka o odměně za slušnost a poctivost a trestu za to být odporná lakomá bestie s příjemnými lidově znějícími písničkami. A že Brňáci v téhle pohádce umějí zpívat, nesnáším, když se za zpěv herců musím stydět.
