Vlajková loď číreho blaxploitationu sa v dnešnej dobe dá oceniť len z historického hľadiska. Vo vtedajšej dobe muselo ísť rozhodne o kontroverznú pecku, no dnes keď sa pomery o niečo zmenili som mal z filmu zmiešané pocity. Oceňujem filmársky zápal, točenie v podmienkach v akých sa točilo a v podstate aj posolstvo filmu. Prvá polhodinka bola skvelá, Sweetbackov origin a aj "zmena" z poslušného černoška na baadasssss sa mi páčila. Potom sa celý film zvrtne do halucinogénneho behu o život a moja pozornosť začala pomaly ale isto upadať. Každopádne, ak sa zaujímate hlbšie o kinematografiu, rozhodne si treba pozrieť aj tento film, ktorý je jedným zo základných kameňov jedného (u nás až tak nie populárneho) exploitačného smeru.
