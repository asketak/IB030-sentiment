I když je člověk ve veškerých astromarťanských disciplínách úplný prvok, musí mu být jasné, že přinejmenším devadesát procent filmu je totální krávovina, která je – ač se snaží tvářit věrohodně – co do reálnosti srovnatelná se Star Trekem... Ale nevadí. Je to samozřejmě pořád jen sci-fi, jasně... Trochu dobrodružné, trochu napínavé, trochu macgyverovské, je to hezké na pohled, představivost a emoci to v nás, kteří jsme už od první třídy snili o kosmonautickém kroužku, taky dokáže vyvolat... Takže jaképak copak. Prostě slušná kinozaplňovačka. Dal bych o hvězdu víc, kdyby Ridley nezapomněl na jednu zásadní postavu – marťanského Pátka, ten tam chyběl jak humor v Troškových komediích... Nu což.
