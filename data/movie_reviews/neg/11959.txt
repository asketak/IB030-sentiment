Ani horor ani dráma, v tomto smere snímok zastal tak na polceste, krimi dráma a thriller však mierne prevažujú. Režisérky mali dobrý zámer, žiaľ jeho realizácia trošku zaostala. Najväčším pozitívom tu je postava hlavnej hrdinky, ktorej sa tá chladná bezcitnosť dala veriť, avšak jej samotná premena z dobrej a zapálenej študentky medicíny už rozhodne nie. To bolo riadne pritiahnuté za vlasy, a to už nehovorím o nedostatočných a emotívne priemerných dôvodoch. V tomto smere to chcelo ešte nejaký nápad, ešte v jej osobnej dráme nejak pritvrdiť. Na druhú stranu, aspoň sa tu divák dozvie o najnovších trendoch lekárskej zmeny tiel, od rozdvojených jazykov, cez rohy na hlave, premeny na barbie bábiky až po rôzne amputácie. Ani pomsta nebola zlá, poviem vám, nechcel by som byť na mieste toho chudáka. Škoda, že tu nebolo žiadne poriadne gore, tu sa to vyslovene pýtalo a pritvrdil by som aj na atmosfére. Lepší priemer. 65/100 Videné v rámci - Project 52 Films by Woman.
