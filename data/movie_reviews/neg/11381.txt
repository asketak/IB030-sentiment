Som rád, že tentokrát som uveril prvým recenziám. Môj index natešenosti vďaka nim prudko klesol (a to mám rád aj Man of Steel aj Snydera). Odporúčam ísť do kina s tým, že to bude príšerne zlé a nakoniec odítete relatívne spokojní. Batman aj Superman sú ako postavy slabo vykreslení. O ostatných postavách ani nehovorím (okrem Alfreda).  Všetko, vrátane ich motívacií, je príliš skratkovité, len aby mali scenáristi výhovorku pre titulnú (asi 5 minútovú) bitku. Film vlastne ani nebol o ich konflikte, skôr to bol iba marketingový ťah štúdia a presnejšie by bolo Justice League 0.5: Všetko, čo by ste najradšej videli vo viacerých filmoch ako potitulkové scény, ale tie už robí iné štúdio. Zakomponovanie Wonder Woman nedávalo zmysel a predstavenie ostatných členov JL vyslovene trápne (ale Flashovo prvé cameo ma pobavilo). Herci inak fajn aj keď nemajú čo hrať a ani nemajú byť kedy charizmatickí. Affleck aj Eisenberg v pohode, Amy Adams mi ako Lois stále vadí. Štúdio chcelo potešiť príliš veľa fanúšikov a nasilu natrepali do jedného filmu príliš veľa zle adaptovaných slávnych scén z oveľa lepších komixov, ktoré mi ako divákovi boli počas sledovania aj tak ukradnuté. Justice League bude rovnaký prúser. Ale pôjdem na to aj tak.
