V porovnaní s ostatnými Kingovkami je táto asi najmenej "Kingovská". Mysteriózny charakter je tu síce zachovaný, ale nie až v takej miere ako som pri Kingovkách zvyknutý. Dejová linka si tu v porovnaní s ostatnými dielami tohto autora ide svojou vlastnou cestičkou, pričom pozornosť zameriava i na politické podhubie tej doby (50. roky), konkrétne na americký antikomunizmus a mccarthismus. Ako vidno ľudské práva sa v tých časoch porušovali na oboch stranách. Príbeh ako taký ma síce moc nenadchol a ani A. Hopkins sa tu po hereckej stránke nejak nepretrhol, avšak dokázala si ma získať aspoň atmosféra snímku, aj keď zase v konečnom zúčtovaní sa nedostavili žiadne výraznejšie emócie, skrátka ako rýchlo prišlo tak aj rýchlo odišlo. O mesiac už nebudem vedieť o čom to bolo. 60/100 Videné v rámci Tour po Amerike.
