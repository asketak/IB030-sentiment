Dokument je zpracován velmi chaoticky. Rozumím snaze vypovědět nejprve o osobě Jana Masaryka, o jeho vztahu k otci, o vztahu k zemi i zahraničí, avšak z této linky je často zcela nesmyslně odbíháno. K jasnosti podávaných informací neprospívají ani prostřihy na druhou "dějovou" linii, tedy pohled kriminalisty, která je sice nesmírně zajímavá, ovšem příliš nenapomáhá k vytvoření si ucelené představy. Nerozumím tomu, proč byla zvolena forma prostřihu mezi na sebe nenavazujícími dějovými liniemi. resp. liniemi, které na sebe průběžně nenavazují, ale jedna zcela jednoznačně předchází druhé ... Osobně bych uvítal, pokud by byl dokument rozdělen na část první, která by se zabývala povahou Jana Masaryka, a část druhou, která by byla kriminologickým rozborem zjištěných skutečností. ... Dokument obsahuje řadu zásadních informací, které však mohly být podrobněji rozebrány - např. mi v některých částech chybělo srovnání průběhu vraždy/sebevraždy. ... Tolik k formátu dokumentu. K tomu o čem dokument pojednává, to se musí vidět. I když jsem o vraždě Jana Masaryka již četl, některé skutečnosti a zejména pak osobní svědectví jsou velice zajímavá a už kvůli nim stojí za to dokument zhlédnout. Takže shrnutí: Takto závažné téma si pravda zaslouží lepší podání informací, ovšem i tak lze dokument jednoznačně doporučit.
