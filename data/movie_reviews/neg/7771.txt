Tento Mockbuster vznikl ve stejné době, jako velkorozpočtová popkornová fantasy úprava od režiséra Paula W.S. Andersona. Tvůrci z Asylumu vsadili na současnost a takřka se zachováním hlavní dějové linky vše přepracovali do elitní jednotky pod názvem ´Mušketýři´. A jak jinak, hlavní tři agenti pracující zásadně spolu mají ony známá jména. Pozor, Porthos a D´Artangan jsou ženy. Zajímavě si poradili s postavou kardinála, jako hlavního záporáka. Udělat z něj hlavního velitele jednotky, který zradí, je sice to nejjednodušší co mohlo být, ale nakonec, proč to komplikovat. Natočeno je to celé v HK stylu. Tempo je tedy vcelku rychlé, akce střídá akci a vše jde přísně po hlavní dějové lince bez vedlejších motivů. A jak je u Asylumu zvykem, i zde převládají pixely a to v podobě výbuchů, záblesků u hlavní během střelby, helikoptér a dalších. Po grafické stránce jsou digitální efekty sice viditelné, ale nevypadají zase až tak hrozně, jak tomu bývalo dříve hlavně u katastrofických filmů. Celkový dojem? Jedná se o obyčejný béčkový snímek, jaké vznikali především v 90. letech a má za cíl pouze akční filmovou zábavu a nic víc.  
