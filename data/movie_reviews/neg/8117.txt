Od "Pandemic" som nejako veľa neočakával. Z traileru to vyzeralo ako filmová FPS verzia zombie apokalypsy a celkovo môžem povedať, že v podstate to je aj to, čo reálne film je. Ale na druhú stranu som sa na to dokázal celých 90 minút pozerať, byť zaujatý tou situáciou a sledovať postavy až do konca. Najviac mi to asi pripomínalo "F.E.A.R. 2" a možno si z niektorých prvkov tej hry tento film čo to vzal. Motivácie sú síce trošku klišé, ale je to podľa mňa pozerateľné a chceme vedieť ako to celé dopadne. Ale na druhú stranu tam potom prichádza aj trošku problém, keď je reálne film priehľadný jak sklo. Vieme odhadnúť čo sa stane a ako jednotlivé situácie dopadnú. A všetko čo očakávate môžem povedať, že očakávate správne. Všetko čo sa má objaviť sa tu objaví a z toho vychádza potom trošku sklamanie. Ale atmosféra nie je najhoršia a FPS pohľad tohto filmu podľa mňa otvára určité možnosti a viditeľnosť hraničných situácií, ktoré tu sú. A dokáže nás to miestami viac vtiahnuť do deja. Ja som si osobne film celkom užil. Nie je podľa mňa najlepší ani najhorší, ale je celkom okey. Viac by som doporučil ľuďom si pozrieť tento film ako napríklad nedávno hodnotené The Girl In The Photographs. Hodnotenie: C+
