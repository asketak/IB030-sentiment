I tak si Glass vlezl do rozpáraného lichokopytníka. Po vyplnění koňské schránky vlastním skeletem mu díky zlámaným nohám nedělalo nejmenší problém prohnout kolena dozadu a za mocného výkřiku "hyjé" vyrazil ve svém pohodlném koňském převleku cvalem směr osada. Tolik k fyzickým a kutilským schopnostem nezmara a raw strávníka Glasse, jemu by opravdu slušelo jiné jméno než to křehce skleněné. Příroda úchvatná, Lubezki svůj obor pozdvihl zase o kous výš, atmosféra je minimalistickou hudební složkou parádně dokreslena. Člověk se mnohokrát zamyslí nad tím jaké to tenkrát bylo, jak z pohledu rudochů tak z pohledu prvních osadníků. Tohle se Revenantu daří znamenitě. Technickému zpracování není co vytknout. Druhý útok medvědí mámy a vykousnutí pravé Glassovy lopatky mě poslalo do devadesátých let na první projekci Jurského parku. Koukám na to jak puk a ptám se, jde to snad udělat lépe? Revenant stojí za nejedno shlédnutí ale pozice například Posledního Mohykána zůstává nedotčena.
