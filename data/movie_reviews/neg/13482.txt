"Mám ten závod opravdu rád, ale o soupeření chemiků nestojím." Lance Armstrong dopoval, o tom není pochyb, ale já ani nepochybuju o tom, že Lance Armstrong byl ve své době nejlepším cyklistou v celém nadopovaném pelotonu. Jeho tituly taky nikomu nepřipadly, aby se zase nemusely odebírat, takže pro mě stále je sedminásobným vítězem Tour de France. A taky velkým lidským hovadem, čehož jsem si kdysi při výšlapu na Alpe d’Huez nevšiml, ale už se to zkrátka provalilo, takže zpět k filmu. Na filmu mi trošku vadí, že jsem se nedozvěděl nic nového a taky to, že se toho zase tak moc nenašlapalo. Když už se z dokumentů musel stát hraný film tak budiž, Armstrongův život za to totiž stojí, ale žádný filmařský zázrak to tedy není. Tedy až na první trénink po rakovině, kdy dostal jedinečně naloženo od turistky - to mě hodně pobavilo. A protože rovněž chci být jedinečným cyklistou, tak si jdu dát EPO, krevní transfuzi a testoron, abych ten kopec za barákem už konečně vyjel.
