Po drtivou většinu stopáže krásný dokument o životě v lesích mírného pásu, plný fantastických záběrů přirozeného chování nic netušících lesních tvorů (převážně zvěře a ptactva, občas i hmyzu). Se smyslem pro detail, nad kterým někdy zůstával rozum stát. Jenže naneštěstí místo objektivního komentáře bez negativního citového zabarvení v pozdějších fázích časové osy příběhu - nedávného vývoje lesa a ústupu jeho rozlohy s růstem kvality života člověka - sklouzne film k ekologistické propagandě a pokryteckému sypání si popela na hlavu za to, že si vůbec dovolujeme žít a využívat zdrojů, které kolem sebe nacházíme. Jasně, Paříž zbořit a vrátit lesu...:) To je ohromná škoda, jinak by nebylo co vytknout. Tak proto nakonec jen tři hvězdičky, ale např. pro rodinu s dětmi a dovysvětlujícím komentářem posléze je Les saisons výborným vyplněním volného večera. Po dlouhé době jsem viděl film s dabingem (v provedení Tomáše Hanáka), no... u dokumentu a s takto nízkým počtem slov se to dalo přežít:) (Kino Scala, ČSFD projekce, 9. 4. 2016.)
