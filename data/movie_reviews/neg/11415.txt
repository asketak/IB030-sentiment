Trošku oříšek. Animace byla super, zajíčci i kuřátka byli strašně roztomilí. Takoví načechraní k pomuchlání. Mým oblíbencem bylo tančící kuřátko Phil a trojice Růžových baretů s jejich nejmenší astmatickou zaječinkou. Show Hoff knows talent s Davidem Hasselhoffem a jeho hláškou o mluvícím autě z Knight Ridera byla tím nej, co se týče dialogů. Herecká sestava ušla tak nějak polovičatě. Hlavní hrdina bohužel děsně přehrával. Obličej měl snad gumový a byl tak děsně nesympatický. Ostatně ani Zajda mi moc nepřirostl k srdci, stejně jako polovina rodiny Freda. Záporácké kuře Carlos nemělo chybu, i ta závěrečná proměna byla srandovní. Jen to bylo všechno děsně na sílu a vlastně úplně mimo oblast základního logického myšlení. Mluvící zajíc v restauraci a nikdo se tomu nediví. Vlastně vůbec nikdo se tomu nediví kromě samotného hlavního hrdiny. O Velikonocích je natočeno málo filmů, přitom je to roztomilé a hravé období. U nás jen bez zajíčka, ale i tak. Bylo by fajn, kdyby se natočilo něco pořádného velikonočního. Tohle sice nebylo úplně špatné, ale chtělo by to něco pořádného.
