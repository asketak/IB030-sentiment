Troufnu si tvrdit, že prvních 20-30 minut tohohle díla je vážně slušných. Hudba je dobrá, námět ujde, herecké obsazení silné, i když - až na Bettanyho - pořád spíše B-čkové, a Vy jen napjatě čekáte jak to bude gradovat. No, nebude. Bohužel někde v první třetině se totiž zřejmě vypotřebovala veškerá režisérská a scenáristická invence a pravděpodobně i celý kapitál určený pro digitální efekty. Legie se tedy postupně propadá přes šedý průměr až do řídkého bahna, kde může dělat tak konkurenci filmům studia Asylum. Samotný závěr, kdy se na scéně objeví Gabriel s motorovým palcátem Husqvarna, je už skutečně k zblití, a musím přiznat, že vidět jen posledních 15 minut nemilosrdně tomu naperu odpad! Jen kvůli tomu začátku, několika chytlavým hláškám, hercům a slušné kameře, to ale ještě 2** budou.
