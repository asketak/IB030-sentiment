Sorry chlapci, ale len za tri. Dejová predvídateľnosť neskutočná.. a to nemyslím povýšenecky "haha, vedel som všetko vopred", ale keď pustia film sekty o smrti, trošku človeku dopne, kam to smeruje a prečo si zavolali na večeru kamošov, ktorých 2 roky nevideli. Vďaka tomu film stráca na vyvolaní paranoje, keďže je úplne opodstatnená. Aziat Choi bol naozaj slabou režisérskou barličkou v hre na napätie a vyvolanie zvratu, ktorý mal dať všetko vrámci paranoje do normálu. Finále ma sklamalo. Dvojník Tomyho Hardyho čakal na prvú obeť, neviem prečo. Keďze inak by to bola nuda, strčili tam zbraňovú rampage. Ochmonek ideálne vystrieľa pár nepotrebných a nerozvinutých postáv, aby tam zostali tí správni, ktorí samozrejme utečú. Tom Hardy s frajerkou majú navyše super šťastie, že jedná šialená ženská na ktorú som sa vo finále tešil, to vzdá so životom, bývalá žena z časti zmení názor a rozplače sa a tak zostane len Ochmonek a herec z GoT, ktorého "SPOILER" po prdeli zloží postava, ktorú ste celé finále nevideli, lebo sa fajn schovával. Tí, čo prežijú aj pežiť mali, tí, ktorí vám boli ukradnutí zostali v kalužiach krvi. Záverečná scéna bola ale pekná. I napriek týmto chybám, barličkám a nelogickostiam ide o napínavý a temný snímok zaoberajúci sa vysporiadaním sa so žiaľom, smútkom a stratou. Stretáva sa tu viacero svetov a spôsobov zvládania životných rán. Herci sú skvelí, hudba dotvára napätie a strih je eňo ňuňo. Ale moje svedomie mi nedovolí švacnúť 4 hviezdy.  3.5 hviezdy.
