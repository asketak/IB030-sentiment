Potenciál by tam byl, ale nevyužitý, schovaný na papíře v tom ústředním námětu. Bohužel alespoň na mě film téměř vůbec nefungoval. Emočně Flanagan střelil úplně mimo terč (za vydatné "podpory" herců), hororově se trefil tak každou třetí střelou. Hlavní bubáčisko úplně vtipně neděsivý pajdulák s osobní historií, která je odhalena v iritujícím způsobem doslovném rozuzlení, kterému předchází zhruba pětiminutové finále, které snad "finálem" ani nelze nazvat. Po výborném, znepokojivém Oculusu je Before I Wake bolestivé vystřízlivění, takovouto víceméně bezpečnou pohádku, kde po pravé hrůze a děsu není ani vidu, ani slechu, jsem nečekal. Navíc mě to dokázalo otrávit ještě dřív, než se děj pořádně rozběhnul - strašně mě vytáčí, když se ve filmu, jenž se jako třeba v tomto případě týká snů, spánku atd., stáčejí k tomuto tématu i úplně nesouvisející dialogy. Takže postavy jen tak pro nic za nic "významně" žvatlají o snech, říkají, že se cítí "awake" ... protože to scénáristovi asi dává pocit, že je pak film sevřenější? Ani hovno, působí to strašlivě nuceně a neupřímně. Mám pak nutně dojem, že postavy předříkávají jen napsané fráze a vyvolává to ve mně od nich odstup. Nelze pak fandit, nelze se bát. Tři hvězdy, a to jsem na ten film možná až moc hodnej.
