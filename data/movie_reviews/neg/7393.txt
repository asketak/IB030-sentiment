Tak tento španělský snímek mě docela zklamal. Očekávala jsem pořádnou porci gotické atmosféry a napětí. Z toho jsem zde nenašla nic. O nějakém hororu se dá mluvit snad až v závěru snímku. Přišlo mi, že film se nikam neposunuje, že nemá žádný vývoj děje. Podstatnou část filmu zabírají hovory děvčat, jejich pletichy a podobné záležitosti. Připadalo mi, že se film jaksi vleče a pomalu plynoucí tempo, které s každou další scénou nenabídlo vlastně nic nového, mě začalo trochu uspávat. Což o to, holky jsou hezké a herecky nadmíru schopné, zejména Mary Maude a Maribel Martín, ale jinak mi potenciál příběhu přišel zcela nevyužitý. Španělsko horory umí, ale zrovna tento kousek pro mě mezi ně bohužel nepatří.
