Ako prvé spomeniem prekvapenie, že českí akademici uprednostnili K a U pred Stratenými v Mníchove. Áno, je to nesporne kvalitný film, čo sa týka spracovania aj jeho myšlienkovej roviny, tá je v porovnaní so súčasnou českou tvorbou prepracovaná nadpriemerne. Lenže aj napriek dobrej dramaturgii, čiže budovanie napätia, spádu a dobre načasovaným zvratom nie som spokojný tak, ako by som mal. Dôvodom sú veľké logické lapsusy. Už po prvej sekvencii vykrádačky, kedy je páchateľ vďaka svedkovi a v podstate aj povesti v malom meste jasný, polícia nič nevyšetruje, ani nezatýka. Otázka prečo matka nenávidí toho lepšieho z bratov a druhého stále obhajuje, pôsobí značne vykonštruovane. No a pri onom ústrednom zvrate ide úplne stranou pojem "rodina nadovšetko", pričom dovtedajší dej hovoril skôr niečo opačné. Je to škoda, pretože K a U mohli byť pri pečlivejšom doladení skutočne filmom roka, nielen iba tým akademicky zvoleným.
