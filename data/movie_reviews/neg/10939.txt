Bláznivá komedie s Věrou Ferbasovou v titulní dvojroli. Nesourodý překombinovaný příběh tvořený řadou omylů, záměn, únosů a zatčení. Čeho je moc, toho je příliš. I když obsazení bylo špičkové, herecky mě upoutali spíš představitelé malých rolí. U herců zvučných jmen jako je Pištěk, Filipovský či Marvan se dobré výkony předpokládají, ostatní mohou jen překvapit. Námět byl dobrý, ale mezi všemi těmi převleky se humor i vtip kamsi vytratil a výsledek byl chaotický. To říkám i přes to, že tyto staré filmy i Ferbasku mám moc ráda.
