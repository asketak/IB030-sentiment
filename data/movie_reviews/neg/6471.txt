Což o to, film nebyl vyloženě špatný, naopak by se dal označit za pohodové béčko s kamerou a atmosférou, která má svá světlá místa. Bohužel pokud znáte předlohu, nezbude vám, než se ptát: proč? Proč ty úžasné, břitké, černohumorné a stylové dialogy z předlohy byly vypuštěny? Hra (resp. všechny díly) Max Payne je napsána přeci tak dobře, proč tady psalo scénář nějaké tupé nemehlo? Snad čtyřikrát se vrátíme k flashbacku k Maxově rodině a přitom to pravé peklo, které Max prožíval ve svých nočních můrách je vypuštěno. A tolik atmosferické prolézání New Yorkských špinavých ulic, pajzlů a motelů je taktéž ořezáno na minimum, namísto toho se dočkáme X-Mena Lupina a WTF Valkýr. Tolik zbytečných přešlapů, když vše bylo jako na dlani... Dokázal bych odpustit, že tvůrci neuměli přijít s ničím kloudným, ale nechápu, proč se záměrně zbavit toho dobrého a nahradit to špatným. 5/10
