Dravý, úspešný a obézny právnik Billy Halleck nevenoval dostatočnú pozornosť vedeniu motorového vozidla a spôsobil nehodu pri ktorej zahynula kočovná cigánka. Vďaka svojim známostiam a vplyvu sa mu podarilo z toho vyviaznúť bez trestu. Lenže otec obete, starý prašivý cigánsky vajda, na neho uvalil strašnú kliatbu: "Schradni!". Jedná sa o hodne podarenú filmovú adaptáciu románu "Thinner". Napísal ho v roku 1984 (pod pseudonymom Richard Bachman) známy americký spisovateľ Stephen King. Ten sa v tomto snímku objavil i v malej cameo úlohe ako lekárnik. ***
