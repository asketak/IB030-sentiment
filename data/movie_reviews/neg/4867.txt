Zklamání? Ne, vše dalo očekávat...kdyby to byl film sám o sobě, určitě bych film hodnotil čtyřmi hvězdami. Jenže se člověk musí podívat trochu do historie tohohle filmového fenoménu a hned mu je jasné, že tento snímek je jen lacinou vykrádačkou všech předchozích dílů. A po druhé, po třetí už se nemá cenu na film dívat, protože nemá co nabídnout (na rozdíl od předchozích filmů Star Wars). Navíc mi v příběhu nesedí celá řada věcí. Za mnohé jen, proč holka, která skoro nemá ani ponětí, jak vypadá světelný meč je najednou schopna účinně čelit nejlepšímu z Prvního řádu (který prodělal prvotřídní výcvik od mladých let a rozvíjel schopnosti na straně temna)? Samozřejmě, příběh nám ukazuje jakýsi rozpor v hlavě Kylo Rena (jenž určitě nepůsobí jako glorifikace temna, spíše jako nevyrovnaný teenager ve vrcholné konzumní společnosti) a turbulentní uvědomění se sebe sama a své síly ze strany hlavní dívčí hrdinky. Pro mě je to ale zkrátka málo. Atmosféra strachu a síly temna? Ano, určitě ano, ale jedině tak pro předškolní jedince. Temná strana totiž působí spíše komicky než nějakým hrozivým dojmem...Vše alespoň trochu zachraňuje trocha nostalgie spojená s předešlými, trochu už starými hrdiny...Po zavření obou očí dvě hvězdičky a to jen z úcty k předešlým podařeným dílům...Co nového nám vlastně přináší celý film? Absolutně nic, jen pár nových teenagerských tváří a už řečenou nostalgii...Na film s takovým finančním a komerčním potenciálem bych čekal mnohem, ale mnohem víc...
