Pamätám sa ako by to bolo včera, keď som bol na tento film v kine. Pýtate sa, prečo si to ešte pamätám, veď to bol obyčajný výplachový katastrofický film, nie? Áno bol, ale v pamäti mi utkvel pre nasledujúce tri body - 1. bol to prvý film, kde som si povedal, že efekty už nemôžu byť reálnejšie, 2. film bol narozdiel od ostatných podobných filmov celkom vtipný a  dosť som sa v kine nasmial, Emmerich to zobral dosť odľachčeným tónom a netváril sa, že toto je vážny film (teda aspoň dúfam, že to tak malo byť) a za 3. zatiaľ čo v iných katastrofických filmoch hrdinovia bojujú proti jednému zbesilému živlu, tu máte snáď všetky mysliteľné katastrofy spolu (zemetrasenia, výbuchy supersopiek, tsunami...) a ešte k tomu v takej intenzite, že vysoké tempo neustáva od začiatku takmer až po koniec. Ale stále je to iba katastrofický film na krátkodobé odbehnutie si od reality všedných dní.
