Námet nie je zlý, len žiaľ nebola tu dobrá réžia a ani to nebolo rozvinuté do rozumnejšieho príbehu. V oboch smeroch to chcelo viac života, viac energie a možno aj nejaký nápad. Prakticky celý film sa tu divák borí slimačím tempom jednou smutnou udalosťou hlavnej hrdinky a dôvodmi jej konania, avšak nudne, nezáživne a odtažito, pričom za najväčšie pozitívum sa tu dá pokladať jedine slušná psychologizácia tejto postavy. Záver síce mnohé zlepšil, len škoda, že išlo iba o pár minút z celého filmu. Z toho dôvodu sa nedostavili takmer žiadne emócie ani nič iné hodné zapamätania. Škoda toho, potenciál by tu bol. Jeden z filmov, ktorý aj napriek trefnému názvu toho veľa nepovie, a na ktorý sa do pár dní poľahky zabudne. 60/100 Videné v rámci - Project 52 Films by Woman.
