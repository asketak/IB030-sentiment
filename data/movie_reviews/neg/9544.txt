Kdo nezná dílo této anglické ikony a stvořitelky zvířecích příběhů dětských pohádek, těžko ho nějak výrazněji asi zaujme její životní příběh. Znám její kresby i animované pohádky Svět Petra králíčka a jeho přátel. A dávno před tímto filmem jsem znal i klip mojí milované Katie Melui, která zpívá při závěrečných titulcích píseň při  ,,When You Taught Me How To Dance''. Ale jelikož mám jako podobu Beatrix Potterové fixlou představu  z Petra králíčka, kde jí hrála velmi jí podobná Niamh Cussack, Zellweger mi tam prostě tím svým neanglickým obličejem vůbec nesedla. A to nejvíce ve chvilkách kdy v podivných grimasách hovořila se svými hrdiny ožívajícími na papírech... Anglie přelomu století resp. těsně před potopením Titaniku a první světovou byla zobrazena dokonale i se všemi těmi způsoby, kterými tehdejší lepší společnost byla spoutána. Životopisné příběhy jsou si leckdy dosti podobné a filmový život Beatrix Potter mi přišel plochý a nevýrazný a to dokonce ve chvílích její největší ztráty. Krásná byla ta místa Lake District  a sám bych si uměl představit život na nějaké z těch farem. Tohle je prostě stará dobrá Anglie. Beatrix jí kus zachovala a sama se stala její součástí, ne jen kvůli rezervaci, ale i kvůli svým králíčkům, žabkám, ježkům, myškám, kačenám, liškám a jezevcům, které milují další a další generace dětí ne jen anglických. Dávám za tři výtisky. * * *
