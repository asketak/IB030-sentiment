Hitchcockovi odklon od vážných thrilerů. Podstatou je, že někde v lese je mrtvola, ale nikoho z lidí co ji objeví to příliš nevzrušuje, baví se o ní zcela v klidu, bez emocí. Jak se později ukáže, většina z ústřední čtveřice postav k tomu má dobrý důvod, stejně jako k tomu, aby mrtvolu nikdo nehledal. Hitchcockovi se povedla roztomilá, docela zajímavá a chvílemi i romantická hříčka, která ale není vůbec napínavá a bohužel ani příliš vtipná (snad až na neustálé pohřbívání a vykopávání). Ale koukat se na to dá v pohodě a Shirley MacLaine byla jako mladá docela kočka.
