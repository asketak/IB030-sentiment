Cesta do pravěku, kdy vkus ještě diktovala televize a barevné časopisy a kdy se hudba nestreamovala, ba ani nestahovala, ale kupovala – je tomu teprve patnáct let… S odstupem získalo přidanou historickou hodnotu, schopnost mimoděk připomenout některé kořeny dnešního stavu věcí a zažehnat případné sklony k nostalgii. Pragmatičnost mediálních a reklamních šíbrů mrazila už tehdy. Skoro by to člověk mohl pustit dětem pro poučení, varování i pobavení, nebýt rozbředlosti tvaru, nafouknutého banálním kellerovským mudrováním a ambicí naplnit hned dvě normované televizní hodinovky.
