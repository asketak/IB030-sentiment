Když to není šuplíkovitý film, je to dle CSFD "drama" :) To mi vyhovuje, jelikož na tento typ filmu jdu vždy spíš s obavami. Je to holt něco jiného, než nač jsem zvyklý, ale to párkrát ročně neuškodí. Film je dlouhý, ale aspoň to mělo jasné vyprávění zasazené do začátku 20. století. Vždy mě překvapí jak se za těch 100 let svět (tedy v Evropě) změnil - na úrovni technologií a životního komfortu a v čem zase ne - vztahy mezi lidmi, základní lidské vlastnosti a povahy. Mému oku ladily především záběry skotské krajiny. Příběh nebyl až tak překvapivý, drsné Skotsko, drsný otec pevně velící rodině žijící farmářským životem. Běžné strasti, ale i radosti. Přesvědčivě zahráno, klidná kamera, krásná krajina.. ale jednou to stačilo. Febiofest 2016.
