Neskutečný paskvil. Neříkám, že ústřední námět vraždy a hrdiny pátrajícího na vlastní pěst, jelikož se vše svalilo na něj, je špatný. Ale proboha, jaký význam měla přítomnost rohů? Vždyť to ani pořádně neurčilo schopnost. Že lidi kolem byli náhle upřímní? Či že pomocí nich bylo možné ostatní přinutit říct pravdu? Ujeté a trochu mimo, nepočítaje ani nelogiku co se týče reakcí ostatních. Že má hrdina rohy? A co jako? Ne, v tomto filmu vlastně nic nedávalo pořádný smysl. Ani odhalení vraha nebylo kdo ví jak dobré, spíš naopak - motiv tu téměř vůbec nebyl. Nevím, co tu na tom lidi hodnotí natolik vysoce? Ano, možná zpracování ušlo, atmosféra fungovala, hudební doprovod byl skvělý a celé to zásadně nenudilo. Ale jinak? Jen marně jsem hledal význam a porozumění, kterého se mi nedostalo ani zdaleka.
