Zápletka mi přijde o něco lépe vymyšlená, než v prvním díle, nicméně kvalitou a celkovým provedením je na tom dvojka stejně jako jednička. Ano, jsou tu dobré pasáže filmu, ale ty přijdou až ve druhé části, kdy se diamanty vysypou na dno oceánu. Poté totiž nepřijde jen neustálé ječení ale také trochu té lidskosti, která v jedničce byla ve formě lásky. Zde je lidskost vyjádřena dobročinností, která se cení za jakýkoliv podmínek. Zapomenout nesmím na jméno Johann Wolfgang Goethe, jenž zde dostane s pravděpodobně jeho nejznámějším dílem Faust veliký prostor, tudíž i nevzdělaná mládež se něco přiučí. Na závěr musím udělit velký palec nahoru za zpracování závěrečných titulků ve stylu Youtube, které je velmi originální a skvěle se doplňuje se znějící hudbou. Pokud bude i třetí díl, já se zlobit nebudu, i když se nejedná o top komedii.
