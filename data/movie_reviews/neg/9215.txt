Kdysi jsem po zhlédnutí dvou tří filmů nabyl dojmu, že z geniality neprávem viněný Q.T. nenabízí nic než zábavnou stavebnici ze starých, v této herně ještě neohraných kostek. Od té doby jsem se dotyčnému vyhýbal a dojmu, nejspíš ne docela spravedlivého, se nezbavil, ještě v něm utvrzen seznamem režisérových oblíbených děl . Před pár dny jsem si znovu připustil k tělu "Gaunery" a viděl jsem jednohubku z hollywoodské a evropské klasiky a asijského akčního kina, šikovně napsanou a dobře zahranou. V okamžiku, kdy se mi v dialozích připomněla česká nová vlna, jsem si řekl, že bych se měl nad sebou asi zamyslet. Ale odložím to.
