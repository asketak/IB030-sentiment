Tohle se moc nepovedlo. Hodně očekávaný střet 2 velkých ikon mohl dopadnout podstatně lépe. Nenapadá mě nic, co bych mohl vyzdvihnout. Paradoxně z ústředního trojlístku na mě nejsilnější dojem zanechala WW. To je ale asi paradoxně i tím, že měla nejméně prostoru :-) Affleck jako Batman nakonec uhrál se ctí jenom pod jedním naštvaným výrazem. S Balem, který uhrál i zhýralého Waynea se to prostě nedá srovnávat. Cavill je špatný a v jedné scéně, kde se pokoušel brečet, jsem pomalu brečel taky :-) Lex ujde, což mě taky překvapilo :-) Lois zbytečná. Největší průser je bezesporu scénář. Vůbec nechápete, proč postavy dělají to, co dělají a o co Luthorovi jde. Existenciální střed se vyřeší pomocí kouzelného slůvka Martha a všichni jsou najednou nejlepší kámoši. Další slabou stránkou je akce. Je špatně sestřihaná a postrádá jakýkoli silnější moment. Výjimkou je nástup Trinity za zvuků řízné vypalovačky. Samotný souboj je pak jeden klasický digiguláš, kde Batmanovo role spočívá v uhýbání střelám. WW ho bojově totálně válcuje, což je taky trochu smutné. Snydera by měli co nejdřív vyměnit, bude to jen horší. Prostě za mě zklamání, ale zas nejsem takový ortodoxní fanoušek, aby mi to nějak trhalo žíly :-) Kategorie vidět a zapomenout :-)
