Superman je fešák. Batman už tolik ne, ale zato má pěknej barák. Lois je opět pinda, jako ve všech zpracováních Supermana. To je asi tak jediný, co k tomu filmu můžu říct. No, dobře. Teď vážně. V první řadě je pro mě tenhle film velké zklamání. Je to podobné, jako když pejsek s kočičkou dělali dort. Splácanina všeho možného, co si tvůrci mysleli, že by mohlo fungovat. A ono to tak úplně nevyšlo. Nechci spoilerovat, tak se v tom nebudu hrabat do detailů, snad jen, že ve chvíli, kdy se na scéně objevil K. Costner a blábolil něco o potopě, čekala jsem, kdy se z toho vyklube ještě parafráze na Vodní svět. Abych jen nekritizovala, tak Jeremy Irons byl standardně skvělý, scény s ním byly alespoň vtipným odlehčením a kdo mě hodně bavil byl Jesse Eisenberg, který mi lehce připomínal (samozřejmě nepřekonatelného) Heatha Ledgera a scény s ním patřily k tomu lepšímu, co film nabízí. Resumé - pokud čekáte Batmana, jakého nám představil Ch. Bale, budete zklamáni. Už proto, že jemu to v tom oblečku slušelo, kdežto Ben v něm vypadá jak steroidovej blbeček, kterej se ani nemůže pořádně hýbat. O atmosféře Temného rytíře si můžeme nechat zdát. Je to za slabé tři hvězdy. Hodně slabé.
