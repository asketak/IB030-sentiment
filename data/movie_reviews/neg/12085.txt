Patřím k těm, kteří mají Ruggera Deodata zafixovaného pouze jako tvůrce gurmetského Ultimo mondo cannibale a trochu taky pozitivně debilní conanovské variace The Barbarians. Proto, když jsem ho ke svému překvapení zahlédl v titulcích coby režiséra, jsem byl docela zvědavý. A stejně jako jsem byl trochu rozpačitý z jeho UMC, jsem trochu rozpačitý i z Vortice mortale. Že jsou pointy giallo filmů nejednou mimózní (a to i počátkem 90. let) už jsem si zvykl. ale tohle pointu snad ani nemá (a pokud jo, tak je nad mé chápání). Naštěstí ale v podobných filmech zrovna o ni nejde a Deodato se o tom snaží přesvědčovat každou vteřinou filmu. Vortice mortale funguje mnohem více jako erotický (s důrazem na to slovo) thriller, než horrorem říznuté giallo, i když krve a několika zajímavých gore scén se dočkáme. Je to poměrně zvláštní film, teoreticky kromě erotiky nic moc zajimavého neposkytuje, ale přesto se u něj nenudíte a baví vás, i když se v dějové linii a pohnutkách a jednání postav prostě ztratíte. Má prostě zvláštní atmosféru. Celý film jsem přemýšlel nad tím, kde už jsem představitelku jedné ze tří sester viděl, protože je charakteristická a zajímavá, a ona to je polská "Marylin Monroe" Katarzyna Figura. Se nám ale od Kingsajzu pěkně vyprsila, jen co je pravda.
