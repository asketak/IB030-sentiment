Nejzajímavější na filmu je jeho téma. Málokdy se vidí, že by cíl NGO byl až tak rozporuplný jako zde v podobě únosu dětí - třebaže sirotků - z válkou zmítané země. Snimek se však pohybuje mezi real-docem a dramatem a mně zoufale chybělo zasazení příběhu - co by autorům udělalo hodit tam titulek Čad, duben 2007? Nebo pár vět na úvod? Herecké výkony slušné, ale jinak zpracování filmu slabé - nevýrazná hudba, natahovaná stopáž s pasážemi, kde se skoro nic neděje. Poučné (pokud to nevíte z reálných dokumentů) je i zákulisí práce v Africe - všeobecná korupce, nespolehlivost lidí, dlouhé vyjednávání, čekání na něco nebo někoho. Realistický byl i pohled do vztahů mezi členy výpravy, kde jsou vidět přirozené lidské vlastnosti jako strach, hněv a názorové, morální rozpory, nejednotnost a potřeba silné osobnosti v čele. Bohužel film podle mě nevyužil potenciálu, které téma mělo. Kdyby byl natočen ve stylu Argo, bylo by to na 4*. Pokud se však v kině koukáte na hodinky, je to pod průměrem. Febio 2016.
