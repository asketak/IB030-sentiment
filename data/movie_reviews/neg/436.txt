Hloupý exploatační škvár, ve kterém skoro padesátiletý Chapa hraje Polanského jako obtloustlého úchyláka, co ojíždí holky, které předtím nadopoval drogami. Herecky je to tragédie, výprava je na úrovni horšího porna ze 70. let a scénář zmateně skáče v čase sem a tam, aniž by se divák dozvěděl, proč se právě dívá na tu konkrétní scénu a čím by pro něj měla být důležitá. Film je navíc neuvěřitelně nudný a těch cca 90 minut se zdá jako dvakrát tolik. Polanski určitě není první kontroverzním životopisem, ale je rozhodně jedním z nejhorších. Pokud chce někdo vidět nějaký životopisný film, který ve své době hnul lidem žlučí, ať si radší pustí Wired, kde Johna Belushiho hraje skvěle Michael Chiklis a na Polanského v Chapově podání ať radši zapomene.
