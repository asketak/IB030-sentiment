...po letech jsem po Janciu Vodnářovi sebral sílu k dalšímu Kolskému. Dojem je o něco lepší, film je lepší. Kolského manželka Grażyna je v roli Smrti snesitelnější, než coby žena Jancia (vybavuje se mi příšerná manželka Alaina Resnaise Sabine Azéma, která je taky ve všech jeho pozdních filmech). Film není tak totálně přecpaný moralismy. Plně ale chápu uživatele kedluben. Kolského scénáristická poetika téhle doby je krom zázraků, obludek, apologie duhového venkova a dějepravné jednoznačnosti hodně naivistická. Ale není to naivismus autentický (takový vidím dnes třeba v raných Jakubiskových filmech - opravdovost až k trapnosti), u Kolského jde o naivismus teorematický, ba vykalkulovaný. A platí to jak na dialogy (podobné mi fest vadily už v Janciovi: borec štípá na kameru minutu dříví, sledujeme trpaslici jak přijde, pozoruje ho a pak: "štípáš dříví? -" borec pořád štípá... "- na vaření?" "...na vaření, do kamen. A až přijde zima, na topení." trpaslice se uchichtne: "dobře se ti štípá?" borec: "dobře". ) - grrr - tohle je velká ztráta času a Kolski to používá bohužel i jako prostředek výstavby situací (vlaková scéna). Film pak hodně trpí - trapností... Ani prvky lidových pohádek mi to nezachraňovaly, ani poselství - kterých tam bylo povícero a byla dost otřelá: pravá láska nerezaví, umění nechť je skromné, dobře tomu tak, že je smrt na světě... Co ale hůř, vůbec spolu nesouvisela. Nahodilost. Snad postmoderní. Co mě na filmu bralo hlavně byla překrásná kamera a až kýčovitá přebarvenost. Krásné byly scény se smrtí, se šumařem, s hrabáním střepových partitur. Jestli mají rané devadesátky nějakou pěknou estetiku, je to asi tohle (plus Twin Peaks, plus Žiletky, hehe).
