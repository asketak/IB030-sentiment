Toto zřídka v televizi uváděné psychologické drama s kriminální zápletkou je dokladem toho, že domácí násilí existovalo i v období první republiky. V roli tvrdého a bezohledného advokáta Herana, který se své ženě sice nevěnuje, ale není schopen se ji ani vzdát a vyžaduje její bezvýhradnou poslušnost se Otomar Korbelář předvedl jako dokonalý záporák. Inspektor Ptáček se svou buldočí policejní zarputilostí je mu v duchu svého přesvědčení důstojným protivníkem, který se ho přes nedostatek důkazů snaží dotlačit k přiznání. Důležitou roli zde hraje svědomí. Vzhledem k době natočení,  zajímavému příběhu a dobrým hereckým výkonům, je to celkem zdařilý pamětnický film, který ale v konkurenci dnešních detektivek sotva obstojí.
