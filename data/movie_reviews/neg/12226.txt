Mstitel, který se nemůže spolehnout na vlastní paměť, už tu sice byl, ale Memento je přece jen poměrně extrémní případ. Zev trpí stařeckou demencí a není schopen si zapamatovat ani to, že už je vdovec. Přesto vyráží na svou smrtící pouť vybaven odhodláním a dopisem, ve kterém si může přečíst, co a proč vlastně dělá. Přiznám se, že i když tento thriller uhání tempem devadesátiletého důchodce, po celou dobu se mi líbil. Pak však přišel závěrečný zvrat, po kterém celá hlavní zápletka přestala dávat smysl. Tedy pokud jedné z postav nepřiznáme nadpřirozené schopnosti a nepřesuneme se do žánru fantastiky. Pro mne škoda a hvězdička dolů.
