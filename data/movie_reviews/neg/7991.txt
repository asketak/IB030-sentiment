Mno, nejspíš někoho v Hollywoodu napadlo po vykradení řecké mytologie zkusit i tu egyptskou... Pravda je, že tenhle film je čistá fantasy, dotyčná země nemá se starověkým Egyptem nic společného a místní bohové mají s těmi egyptskými společná jenom jména a u některých zlomky příběhů. Tedy ne, nevadili mi bílí herci hrající Egypťany a kritika toho faktu má asi stejné oprávnění jako černí rytíři v seriálu Merlin nebo černoští herci v shakespearovské hře. Nemá cenu příliš řešit příběh, protože popisem jeho děr bych popsala list A4. Shrnula bych ho jako tisící verzi na cestu našeho otloukaného hrdiny, na  jejímž konci skončí lepší. Snad jediní, u kterých má cenu mluvit o herectví, jsou Gerard Butler a Nikolaj Coster-Waldau, oba šarmantní jako vždy. A co se týče ústředního lidského párečku, jeho jediným přínosem je existence další mizerné love story.
