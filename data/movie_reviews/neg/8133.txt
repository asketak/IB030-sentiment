Scénář se v případě MIB2 nevyšplhal příliš vysoko, ale za ostudu bych je také nepovažoval. Agent "K" rozhodně nepatří do výslužby a agent "J" si pořád hravě poradí s ufouny obřích rozměrů. A když k tomu připočteme ještě nového čtyřnohého pomocníka, který je jasným vítězem ve žvanění, vychází mi pořád solidní průměr (možná lehce nad). Největší slabinou je bohužel až moc béčková zápletka a záporná postava hodící se tak nanejvýš do seriálu jako Strážci vesmíru. No aspoň vím kam se trefit, pokud nakopnu dvoumetrového zápasníka do rozkroku a on se přitom ani nehne...
