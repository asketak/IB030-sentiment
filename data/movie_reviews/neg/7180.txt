Tento Bollywood jsem dostal na doporučení s tím, že by mě nemusel zklamat. Tudíž jsem doufal, že se nedočkám indických happy tanečků a ejhle. Dočkal jsem se. Nicméně uznávám, že komedie to nebyla zlá. Jen to ve mně probudilo myšlenku, že i sebe lepší komedie by neměla být delší jak dvě hodiny. A už i ty dvě hodiny jsou totiž občas kolikrát za hranou. Pokud ale přeskočíte nekonečné snění spojené s tanečky a přežijete obrovské indické absurdno a krásno bez jediného odpadku nebo mraky šťastných lidiček usmívajících se jak Aštar Šeran na plakátu Vesmírných lidí, dočkáte se poměrně klasické komedie, která občas i pobaví. Další tři hodiny dlouhý Bollywood už ale asi nikdy vidět nechci.
