Tak upírské filmy mne nezajímají a nebaví. Tento jsem viděl kdysi jen ve zkrácené verzi, tak nyní mám celý film, doplněný o ztracené titulky a další věci. No klasiku jsem si přece nemohl nechat ujít. Teda co ten Wagner s tou kamerou dokázal, to mohou ti dnešní „kameramani“ jen hluboce závidět. Můžeme spatřit též perfektní masky, už jen obchodníka Knocka potkat v lese tak lezu na strom i za bílého dne. Ellen vypadala, jako kdyby právě opustila hrob, no děs běs už jen z těch postav. Samozřejmě že snímek vychází přímo ze Stokerovy knihy. I takto se dá obejít licence. Ano, je to uděláno velmi šikovně a precizně, to se snímku upřít rozhodně nedá. Ovšem v dnešní době… Bohužel stejně i zde, jako ostatně všechny snímky podle Stokerovy knihy trpí nedostatkem překvapení. Pokud knihu znáte, vlastně jen čekáte co ten či onen autor vypustil. O nedostatku efektů ani nepíši, velká bolest skoro všech upířích filmů a je jedno, v které době byly natočeny. Přesto hodnotím v horní hranici, protože si to film jednoznačně zaslouží.
