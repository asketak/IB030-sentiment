Malý vzorek populace na omezeném životním prostoru, v poměrně širokém spektru (místy až norských) deviací... Věčná škoda, že se kamera nedržela vskutku dokonalého flashbackového ladění i v roli průvodce vysokou krejčovinou, odměněnou nálezným kosterních úlomků jednoho velkého kostlivce, zvaného křivda. Možná by se příjemné vzruchy dostavovaly nejen při vzpomínce na plnost křivek tradičně okouzlující Kate Winslet nebo ztepilost Liama "dopůltěla" Hemswortha, případně sarkastické špindíry Judy Davis, ale i na obrazové umocnění gurmánského zážitku, ze speciality studené kuchyně s názvem pomsta, která nakonec nebyla tak sladká, jak se o ní povídá... Zda jde víc o drama či komedii, v tom Jocelyn Moorhouse evidentně nemá jasno, respektive nedokáže oba žánry sladit tak, aby se vzájemně nevystrkávaly, což jinak půvabné oddychovce ubírá body.
