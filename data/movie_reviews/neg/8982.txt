Ďalšia variácia na postapo budúcnosť a zvláštnu spoločnosť so zvláštnymi hodnotami. Dnes už viem, že v takýchto moderných filmoch nesmiem rozmýšľať nad otázkami prečo alebo ako. Keď som takto oslobodil svoju myseľ a zároveň som sa trochu rozptyľoval čítaním novín, dokázal som zvládnuť aj predimenzovaných 140 minút. A záver ma naozaj zaujal, to som už aj odložil noviny a plne sa sústredil na akciu a hlboké myšlienky, ktoré z filmu ku koncu sršali. Nie že by kritika kastovej spoločnosti a vymývania mozgov vojakov, ktoré z nich robí strieľajúcich zombíkov, nebola inde zobrazená lepšie. Ale tu to bolo určite lepšie ako v prípade Hladných hier, hoci hlavná hrdinka bola menej sympatická.
