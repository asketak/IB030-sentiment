Za lacné peniaze natočený televízny film narábajúci s látkou, ktorá ako keby patrila do sveta niekde na Planéte opíc (V tom čase mala v kinách premiéru tretia časť - Dobytie Planéty opíc). Je to o dvoch svetoch, ktoré majú teoreticky 2 možnosti, súperenie a boj alebo koexistencia, praktický je však reálna len jedna z nich. pomalšie tempo, minimum krvi, gumené masky prezrádzajú, že film má už nejaký ten rôčik za sebou, navzdory tomu film  stále stojí za pozretie. Masky gargoyl sú detailne prepracované (niet sa čomu diviť, premiéra mága na špeciálne efekty Stana Winstona), na obrazovke sa stále niečo deje a tak tá hodinka a štvrť ubehne ako voda. Nedostatok peňazí však spôsobil, že film sa končí tam, kde by sa malo práve začínať nejaké to grandiózne finále.
