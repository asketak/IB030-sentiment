Nedá se nic dělat. Ani v celkovém hodnocení, ani v okruhu svých oblíbených nedopadnu dobře, ale musíme používat něco z dávných dob, tj. pocity a upřímnost. K Djangovi jsem se dostal trochu opožděně a dokonce až po filmu Osm hrozných. Tudíž jsem předpokládal z počtu hojně navršených bodů, že si to pořádně užiju. Výsledek hovoří o tom, že jsem se zúčastnil, prožil, ale nijak zázračně neužil. Když pominu tolik v poslední době zmiňované "ta délka", tak mé dojmy byly tyto: úvod a "lovecká" sekce působily dost parodicky a to jsem v drsném (i když Tarantinovském) westernu nečekal. A závěrečná odplata příliš jednoduše nalinkovaná. Poslední záběry filmu - červená knihovna v černém podání, to už bylo na mě moc. Jenom podotknu, že Tarantino není můj nepřítel, jak vychází z jiných mých hodnocení jeho filmů.
