Jakožto hororový expert jsem tedy čekal mnohem více. V dnešní době by měl každý remake dosahovat minimálně o třídu větších kvalit než jeho předchůdce. Vždyť stačí vzpomenout na to, jak ve stejném roce Fede Alvarez prostřednictvím svého remaku Evil Dead dočista deklasoval Raimiho originál. No a tady z toho byla pouze upachtěná výhra na body. Kimberly Peirce ve své hororové prvotině zklamala. Musím jí mimojiné vytknout obsazení Chloë Grace Moretz do role outsiderky Carrie. Moretz bych osobně neobsadil do žádného hororu, protože jí schází potřebná hororová jiskra, což Peirce jakožto hororem dosud nepolíbená režisérka evidentně nepostřehla. Snímek samotný sice disponuje nadějným rozjezdem, ale nastavenou laťku neudrží. V průběhu se začínají objevovat hluchá místa a závěr už je vyloženě trikový chaos bez jasného směru.
