Je tu dobrý způsob, jak se nedržet naučených linek z posledních let. Je to fajn způsob, jak natočit super děsivý horor. Jenže průser je, když v půlce filmu stejně povolíte a necháte se strhnout davem trapáren, které někdo natočil už před váma. Díky první lekačce hravě poznáte, jak se všechno bude vyvíjet dál a jak všechny "děsivé" momenty budou vypadat v budoucnosti. Nuda v podobě hlasité hudby a specifického soundtracku tomu dává všemu ještě tu trapnou korunu, díky níž musím ubírat hvězdy. V podstatě kladně hodnotím jen drobné strašidelné momenty, které nejsou vidět hned na první pohled a musíte se spíše více soustředit na obraz. Bohužel tyhle momenty jakoby vyprchají v té době, kdy film ztrácí ponurou atmosféru a já celkově ztrácím i zájem o to, co se s hlavními hrdiny stane. Jsem fakt už unavená z podobných rodinných hororů.
