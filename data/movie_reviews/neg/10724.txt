Nakoniec lepší výsledok než aký som čakala po zhliadnutí nemastného-neslaného traileru, stále však zostáva v rovine priemerných filmov, ktoré sa vám v hlave dlho neuležia. Mám rada Marka Wahlberga a je škoda, že jeho postave nedal príliš infantilný scenár šancu. Ale aspoň sa mu dalo fandiť, čo sa o zbytočne preháňajúcom, iritujúcom a sentimentálnom Ferrellovi skutočne nedá povedať. Možno to bol zámer, jeho pokusy o získanie si nepretržitej pozornosti však začnú veľmi skoro liezť na nervy. Viac pobavili postavy Griffa, doktora a Ferrelovho šéfa s jeho nepravdepodobnými historkami. Celkom fajn je hudobná zložka filmu, hlavne záverečná Metallica.
