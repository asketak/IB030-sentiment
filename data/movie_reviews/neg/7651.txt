Silné téma nejtěžší jaderné havárie v historii lidstva je zpracováno notně roztahaně a často mi při projekci přicházelo na jazyk slovní spojení "televizní film". Přitom události oněch několika posledních dubnových letních (nevím, zda tím distributor v oficálním textu upozorňoval na to, že tehdy mělo být v Pripjati krásné počasí, nebo snad na fakt, že ve Svazu evrops... sovětských socialistických republik bylo léto pokrokové a začínalo tam prostě dřív:)) dnů roku 1986 jsou podány dobře a lehce mrazivě, z perspektivy několika obyčejných obyvatel, které režim neinformoval buď vůbec, nebo jen nedostatečně. Jenže jejich další osudy nejsou příliš zajímavé a tápal jsem i v jejich přesném časovém usazení. Olga Kurylenko svou postavu nehraje špatně (překvapivě) a v druhé polovině filmu toho krom jejího "bloudění" Zónou a v jejím stínu moc nabídnuto nebylo. I přes tyto nedostatky mě ale film dokázal oslovit. Jednak dobře zachycenou atmosférou živého i mrtvého města a svojí jemnou lyrikou. Především mě ale téma černobylské havárie zajímá a toto je vůbec první hraný film (dokumentů je - byť různě kvalitních - dostatek), který jsem o něm měl možnost vidět. Jinak bych nejspíš šel s hodnocením ještě o hvězdičku níž... Pozri sa tam na ten požiar. No nie je to prekrásne... Hej je to skutočne nádhera. Pripime sa na túto prekrásnu noc. Dobre. Musím vám povedať, ten vietor je teda čerstvý. A obloha žiari hviezdami.
