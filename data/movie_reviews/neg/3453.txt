Čo sa dá robiť, ďalšia skupinka trúb a trumpiet na ceste za zábavou zle odbočila a kým im doplo o čo ide, ich sny o týždeň dlhom žúrovaní a všakovakých dobrodružstiev sa navždy stal len nesplneným snom, ako aj ostatné sny. Priemerne tupí piťkovia si vo svojej malomyseľnosti totiž mysleli, že oprava auta, zapožičanie domu s luxusne vybavenou chladničkou od chlápka, čo sa celý čas oháňa slovným spojením: "Moja mama vravela, že..." ich nebude nič stáť. Asi nikdy nepočuli o Normanovi Batesovi či iných filantropoch a čo je oveľa horšie, ich vedomiu unikli aj správy o veľkom počte zmiznutých mladých ľudí v tomto regióne. Čiže téma prevarená ako vrecúško čierneho čaju u toho pravého Škóta, navyše so spracovaním, ktoré sa nedá nazvať ani rutinné. Aj keď prvé 2 minúty ma navnadili, že by to mohla byť celkom zábava, šikovne zostrihané scény a niečo ako gregoriánsky chorál k tomu vcelku úspešne navodili atmosféru tajomná, ktorú o chvíľu nato na kusy roztrhali statické polodetaily na hlavných hrdinov. Z nich sa asi najviac dalo pozerať na Lauru Flannery, pretože aj keď mám Toma Sizemora veľmi rád, celý čas čo je na pľaci strúha ksichty typu mňa toto tu vôbec nebaví...
