Pokud jste fanoušci původního počinu, který byl i se svým nízkým rozpočtem poměrně velkým překvapím a působil velmi originálně, tak po tomto filmu budete asi hodně zklamaní. Ulice Cloverfield 10 by šla označit mnoha tituly, ale rozhodně ne jako pokračování, jelikož film má s původním snímkem pramálo společného a ve výsledku mu toto propojení hodně uškodí. S velkou pravděpodobností to je způsobeno tím, že původně neměly mít dané filmy nic společného. Ze začátku je to celkem slušné psychologické drama se skvělým Johnem Goodmanem, které sice není nikterak originální, ale tento rozměrný herec si roli nevyzpytatelného zachránce tak užívá, že celý film doslova táhne nahoru. Nicméně pak přijde zmiňované propojení a film se změní v nudnou a nelogickou frašku, která původní snažení tvůrců stáhne opět na zem a výsledek působí jako špatně uvařený maďarský guláš. Moje hodnocení 55%.
