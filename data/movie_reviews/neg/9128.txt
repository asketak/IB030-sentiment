Najprv k tomu pozitívnemu. Podľa mňa, čiže čisto môj subjektívny názor, pre vysvetlenie, je obsadenie výborné a scenár je fajn. Teda asi taký, aký by mal otvarák takéhoto crossoveru mať. Začiatok je výborný a záver myslím tiež. Teda ako akčné vsuvky v pomerne ukecanom filme. No a teraz k tomu ostatnému, čo síce nie je tragické, ale budí rozpaky. Snyder totiž ten scenár, z ktorého sa myslím dal urobiť nezabudnuteľný film (nerátam logické lapsusy, tie boli asi spôsobené strihom), točí absolútne nezáživne, proste iba stránky scenára prenáša neinvenčne na plátno. Výsledkom je film, ktorý nemá svojskú atmosféru, iba sa snaží zlúčiť tú Nolanovskú a tú zo svojho prvého filmu o latentnom gayovi z vesmíru. Film nemá spád a tak som si síce hovoril, že ľubovoľná scéna je vždy na tom správnom mieste, ale do diváckeho nadšenia ma žiadna nedostala. Rozdiel oproti spomínaným filmom je v tom, že aj keď mám isté výhrady proti Man of steel, tak som nemal problém si ho zopakovať ako prostriedok na večerné odreagovanie. Takým filmom BVS nie je, na to by musel mať ten spomínaný a veľmi dôležitý spád.
