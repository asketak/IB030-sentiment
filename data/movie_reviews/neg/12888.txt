Seveřani nám zase jednou naservírovali dost dobrý snímek. Už od prosince jsem se nemohl dočkat, až se na Fúsiho podívám, jenže nakonec to nedopadlo úplně podle mýho očekávání. Myslel jsem totiž, že půjde o komediální drama s černým humorem, jak všichni předesílali a dokonce o tom psali! Jenže, humor tam tedy nebyl, a to ani černý. Spíš bych to viděl jak prozaickou ukázku běžných dní flegmatického chlapíka, který se dávno smířil se svou rolí outsidera a místem ve společnosti. Chlapíka, který se spokojí s málem a vlastně ani nic nečeká a láduje se ad libitum. Na druhé straně chlapíka, který když má možnost milovat, milovat chce a snaží se o to. Jenže, život je hořký, krutý a k chlápkovi, co nosí na kolenou dvě stě kilo živý váhy občas i trochu nespravedlivý. Tyhle dvě roviny se nakonec sbíhají v dramatickém závěru, kdy může být divák vneustálém očekávání, jak to celé skončí. Jé, to jsem to vzal ale nemongolsky. Druhý pohled na věc je ale asi takovýhle: Tlustej nesvéprávnej, lehce degenerovanej primitiv žije na jedný hromadě s matkou, cpe se jak prase a místo toho, aby se sebou něco dělal, akorát tak se hrabe v modelech tanků. Když už dostane možnost poprvý v životě zjistit, jestli to v pornu je fakt pravda, nepohrdne ani tou nejodpornější schyzofreničkou, která kdy na Islandu vyrostla ze symbiotickýho spojení houby a lišejníku a hned se žene do vztahu. Konec pak nenechává diváka klidného především z důvodu, že jen čekáte, kdy dostane Fúsi z té tloušťky infarkt. Ale bylo to miloučký.
