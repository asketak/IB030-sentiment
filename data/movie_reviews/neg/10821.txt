Zjednodušeně: Monumentální produkce, která měla vrcholit soubojem netopejra s pláštěnkou, je ve výsledku velice roztříštěnou podívanou sloužící primárně pro nastartování DCU směrem k Justice League. Autoři chtěli týmovku, tohle byla cesta k ní, která rozhodně nenaplňuje potenciál, ale současně zabaví a ukazuje, jak moc bude DCU odlišný od Marvelu. // Podrobněji: Tenhle film ve mě vyvolal docela hodně přemýšlení. Proč? Nejdříve tím, pro koho vlastně měl být, pro koho ve výsledku je a proč se tolik odklání od Man of steel, kterého jsem bral jako první ukázku směru DCU. Přijít na odpovědi je těžké, protože film je roztříštěný (nejdříve důraz na Batmana, Superman řešen pomocí politiky, Luthor si hraje) a teprve poslední půl hodina navazuje na akční destrukci a přímočarost Man of Steel. Do toho všeho přichází (možná až moc?) scénáristických pomrkávání, které předčí ty marvelovské a to především svojí okatostí, protože si jich nejde nevšimnout a někdy až ruší (Joke's on you, Flash, metalidé, nolanův Batman?). Navíc je film s dvěmi silnými postavami na dobré straně také velice těžkopádný. Navíc některé postavy filmu mají problém s motivací a se svými plány, takový Lex Luthor je příliš chytrý na to, aby se nechával unášet svými "problémy dětství", které stejně nevyřeší. Přesto všechno, má BvS své klady, pro mě především ve využití konce minulého filmu (desktrukce města Metropolis) ve vazbě na Batmana, velice dirty/old Batmana, důraz na "watchmen" politiku (Superman jako Bůh, naděje, jako obžalovaný...), sexy Wonder woman a závěr filmu, kde se autoři nebáli trochu riskovat a za mě se jim to daří. Možná i proto všechno jde podle mě (a to je březen) o nejdiskutovanější film roku. PS: jsem zvědav na chybějících 30 minut z R-rated verze slíbené na DVD/BR. PPS: přál bych si, aby někdo vzal tenhle film, vytáhl motivy Batmana, Supermana a postavil na nich dvou hodinové komorní drama, ty můry, ty obavy a problematika božství mě fascinuje a zaslouží si víc než pár zpomalovaček... PPPS: vážný svět DC se mi jinak líbí velice a jsem zvědav, zda batmanovy můry jsou sny nebo vize budoucnosti...
