Seriál sa nemohol príbehovo obmedziť len na chatu, a preto transformoval na Živí mrtví / Zombieland. Čakajte teda komediálne (najlepšie hlášky využité hneď v prvej časti) naservírované hektolitre krvi. Na prvý pohľad sa zdá, že 10 dielov na sériu je akurátne, ale mali to zraziť na 5. Vizuálne držiace štýl filmovej série, len samozrejme prebehol update. Bohužiaľ počítačové triky neboli miestami práve dvakrát zladené a občas scéna dosť smrdela televíznymi kulisami. Výhodou je, že tá necelá polhodina vždy rýchlo ubehne a poskytne teda nezaťažujúci relax mozgu. Avšak vyvrcholenie prvej série len umocnilo dojem, že Ash vs Evil Dead je silne prechválený seriál.
