Máme tu ďalší, štýlovo a zručne nakrútený austrálsky nezmysel. Babadook je znova žijúcim dôkazom toho, že u protinožcov stačí tvorcom absolútne dementný scenár, z ktorého dokážu vykúzliť neobyčajný, atmosférou a nápadmi preplnený horor. Nebyť zbytočne natiahnutej a nudnej prvej tretiny, istotne zvažujem hviezdu navyše, no keď divák prekúsne slabý rozjazd a neustále bľačiaceho, otravného chlapca, dostane sa k niekoľkým nečakaným lakačkám, ba dokonca aj k zimomriavkam. Babadook je ako prvým celovečerným debutom Jennifer Kentovej napriemerným kúskom, ktorý hollywoodske kinohorory rozdrví v zuboch, no je dosť možné, že vďaka slabému promu upadne do zabudnutia.
