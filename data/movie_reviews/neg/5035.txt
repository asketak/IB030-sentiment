Totálny úlet, ktorý je presne o tom, čo hlása jeho názov, o mamičkách s prazvláštnym apetítom, na hony vzdialenému zásadám vegetariánstva. Super lacný príbeh, po zhliadnutí ktorého dostanú láskavé frázy ako "Si na zjedenie, miláčik" či "Mám na teba chuť"  úplne iný, hrozivý náboj. Režisér James Aviles Martin natočil tento film ešte ako študent a je to na ňom vidieť, herci, s ktorých väčšina si odbila svoju premiéru i derniéru, čo hovorí za všetko o ich hereckých schopnostiach, chaotický scenár a otrasná hudba, pripomínajúce nejaké zvláštne bubnovanie vychádzajúce z kanála sú veci, ktoré treba pretrpieť. Čo tvorcom vcelku vyšlo, sú úvodné titulky s detskou piesňou predstavujúci život  na pokojnom predmestí, masky matiek v pokročilom štádiu kanibalizmu a sem tam nejaká hláška, často krát nechcená (Kanibalistické mamičky si robia starosti, či nenechali zapnutú žehličku). Top scénou je vo filme zobrazenie kladného vzťahu k domácim zvieratkám v podobe mačiek. Mimochodom, herečky sú až na jednú výnimku tak krásne, že by o ne nikto ani len bicykel neoprel, to už taký Fred Olen Ray či Jim Wynorski, čo ako v tomto smere nenároční, majú hotové missky.
