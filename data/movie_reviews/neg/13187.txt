Ďábelské hračky s osmdesátkovým vizuálem doplňují sérii o vraždících hračkách s o něco lepším Mistrem loutkářem a Chuckym, i když zatím úplně nejlepší jsou pro mne Panenky (1987 - S.Gordon-B.Yuzna). Ze zdejšího osazenstva se mi nejvíce líbil šáša (ano, šašci, klauni a další rozveselovači dokážou řádně vyděsit), nejpraktičtější byl naopak jistě robot. Herecké výkony snad ani hodnotit nebudu, jelikož ty jsou céčkově otřesné. Pohledná T.Scogginsová dvě třetiny filmu proheká (hrůzou) a zbytek dělá křoví. Dostat se z prokletého skladu není jednoduché, a tak dojde k četným masakrálním útokům zahrnujícím ukousané prsty, vytrhané maso z tváří, vydloubnuté oči i uraženou hlavu. Přesto je gore spíše umírněné, nijak šokující. Červená krev je vkusně doplněná zeleným slizem. Milý film.
