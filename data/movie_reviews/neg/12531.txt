Medzivojnové pohraničie a rozkol medzi záchranou dediny pomocou pašovania (Dočolomanský) a dodržiavaním zákona bez prižmúrených očí (Brzobohatý), trochu v štýle Rorschacha: "Never compromise. Not even in the face of Armageddon.". Napriek tomu, že postavy spája vojenská minulosť, ich súčasné vnímanie sveta je diametrálne odlišné, hoc každá z nich lipne na svojom vlastnom etickom kódexe.  Výrazne krikľavo vykreslené postavy pôsobia trochu rušivo, dej či reakcie sa dajú viacmenej predvídať a film nie je niečím úplne pohlcujúcim. Hudobný doprovod má nepopierateľné kvality, ale v niektorých chvíľach mi pripadal neprimeraný.  Film nepochybne stojí za sledovanie, promenáduje sa ním celá plejáda skvelých hercov, avšak vrcholy dobovej kinematografie sa týčia inde, hoc nie ďaleko.
