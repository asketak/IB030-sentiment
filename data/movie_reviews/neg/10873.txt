Rudý kapitán, jinak bývalý příslušník státní bezpečnosti, nezískal svoji přezdívku kvůli jeho neutuchající lásce ke straně, nýbrž pro to, že po jeho výsleších byl on i jeho vyslýchaný rudý od krve...Občanským jménem Vlastimil Miloučký hraný bezchybným Oldou Kaiserem... Film má výbornou kameru, hudba též nemá chybu, herci vybraní bez námitek, třeba Michal Suchánek coby estébák Raninec je dokonalý...Příběh má excelentní atmosféru, úplně cítíte začátek devadesátek, šeď, architektonické obludnosti , staré škodovky, žigulíky jsou všude kolem vás...ALE...Pro ty, kdo nečetli knihu může být film docela zmatečný, navíc scénáristé ořezali plno vedlejších postav a příběhů. Vůbec se nesnažili představit celou partu z kanclu od Krauze, do Krauzovi domácnosti nahlédli jenom zběžně...Knihy Dominika Dána jsou skvělé čtení, ale co se týká jejich zfilmování, byl bych opatrnější. Spíše by jim slušel nějaký miniseriál, kde by dostaly více prostoru další zajímavé postavy - tlusťoch Váňa, starý mazák Eda Burger, hubený Hanzel atd atd...Takhle mě to připadá jenom na půl cesty...
