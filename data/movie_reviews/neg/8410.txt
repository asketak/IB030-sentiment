Rozhodně lepší než muž z oceli. Nečekaně sympatický Ben Affleck a jeho správné uchopení Batmana mě bavilo a dal bych si s ním klidně celý film. Se supermanem je to horší. Nebaví mě. A scény s ním jsou pro mne za trest, proto jsem si liboval když mu Batman nakopával prdel, jen škoda že to nedokončil. Co mě ještě zklamalo bylo uchopení postavy Lexe Luthora. Jesseho jako herce mám rád, ale na tuto roli se vůbec nehodil a postesklo se mi po Kevinu Spaceym kterého Luthor ze superman se vrací byl vynikající. Také se snovými sekvencemi by se mohlo šetřit a nemusel se tam nutně cpát odkaz na další postavy z universa DC. Přišlo mi to tam nějak násilně vecpané.  Za to taková Gal Gadot jako wonder woman se povedla náramně, i když její motivace mi taky zůstaly záhadou. Film byl i zbytečně dlouhý a jel moc na vážnou notu a s tím dorazila bohužel i občas nuda. Za to soundtrack burácel o sto šest a rád si jej znovu poslechnu. I přesto že film mi přišel dlouhý tak mi nějaké věci nedávali moc smysl a předpokládám, že vysvětlení dostanu v erkové prodloužené verzi. Přes všechny mé výtky jsem nadprůměrně spokojen a když už došlo na akci tak jsem si chrochtal blahem. Ale pořád je to na film za čtvrt miliardy málo. 65%
