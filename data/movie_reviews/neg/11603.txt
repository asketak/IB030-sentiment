Tak jsem konečně také viděl Most špionů.  Herci fajn, vizuál dokonalý, Amerika šedesátých let i obě strany Berlína také. Bohužel od filmu se scénářem, který v hlavních rysech napsal sám život uprostřed šílené Cold War, kdy lidstvo stálo jen krůček před zničením - jsem čekal trochu více než jen excelentní vizuál. Ačkoliv i já jsem se děsil v číslech úděsně vypadající stopáže navíc s hrozivou vzpomínkou na jeden z dílů Honzy Zemana - Bílé linky, těch 142 minut celkem v pohodě uteklo a to i přes mojí počáteční únavu. Film však má jeden hlavní problém. Nebyl jsem při něm vůbec v napětí. Samozřejmě, základní rysy divák trochu historie znalý zná a tak jej film nemůže překvapit stejně jako u Titaniku nečekáme, že jej posádka opraví a vodu vypumpuje... Ale zkrátka ve filmu to napětí úplně chybělo. Vše probíhalo jak na podle jízdního řádu bez zádrhelů či špionských vychytávek s napálením protistrany tad... Jeden by nabyl dojmu, že dostat se s americkým pasem do Rusy okupované části Berlína za zeď na jejich ambasádu byla brkačka, stejně tak jednat se šéfem KGB pro Evropu - západ a lemtat přitom arménský rum. Celé to uplyne jako dobrodružná pohádka, kde celou dobu víme, že princeznu nesežere drak byť je u něj v jeskyni s vědomím, že ji stejně  osvobodí  krásný princ... Tohle všechno bych ještě rozdýchal a uvažoval jsem o 4 hvězdách, protože jsem na detaily puntičkář a tady se Spielberg vyřádil. Smrtící však pro mne byla v závěru dojetá a hrdá manželka stojící v ložnici a také hrdá vlastenecká american woman v metru, která na Hankse zamrkala, jako že už ví a jako že už ho bere jako správného Amíka. A ten - s grimasou Forresta Gumpa koukne v úsměvu skrze okno vlaku do kamery... Tohle prostě musím ztrestat. Za mně to jsou tři mince se špendlíkem. Škoda, čekal jsem něco víc. * * *
