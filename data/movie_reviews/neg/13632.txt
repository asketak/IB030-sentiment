Na tento film jsem se těšila, jak kvůli námětu, který zpracovává  určité období života "Rebela bez příčiny", Jamese Deana, tak i díky obsazení Dane DeHaana a Roberta Pattinsona. Jenže Daneova interpretace legendárního herce je přinejmenším podivná. Jeho podání dělá z Deana jaksi neustále zhuleného týpka, který navíc vypadá, že už tak století nespal. I sám film, co se týče zpracování příběhu i vztahu mezi Dennisem Stockem a Jamesem Deanem, nenabídne nic víc, než průměr. Herecky z toho pro mě tak nejlépe vychází Robert Pattinson. Ten už v dramatu Nezapomeň na mě dokázal, že hrát rozhodně umí, když mu dá někdo příležitost k dobré roli. V tomto filmu je tak jeho výkon asi to nejvýraznější. Za zmínku rozhodně však stojí fotky, které, coby Stock, s Deanem nafotil. Danea považuju za jeden z největších mladých talentů, ale tady mu to nevyšlo. Zajímalo by mě, jestli to byl nápad Antona Corbijna prezentovat ikonu filmu zrovna tímto způsobem, nebo Daneův. Čekala jsem, že z Life budu mít mnohem silnější zážitek.
