Tak nám to hapalo, že, pane Butlere. A s výměnou režiséra nám hapal i celý film. Na významný pohřeb britského premiéra se sjede celá řada předních světových státníků. Když se jedná o takovou jedinečnou událost, je vysoce pravděpodobné, že se na ni dostaví i arabští teroristé. A bez pozvánky. A v největším ohrožení je samozřejmě americký prezident. Ale ten má po svém boku to nejlepší jištění: ochranný štít jménem agent Mike Banning. Pokračování akčního thrilleru s nadsázkou absolutně neprospěla výměna režiséra. Nápaditého Antoina Fuqui vystřídal málo nápaditý a na jistotu režírující Babak Najafi. Film sice není úplně tak směšný jako jeho jméno, nicméně u mě hlavně převládal dojem, že je to unavené pokračování. Ve filmu jsou maximálně tak dvě strhující scény, jinak celkový děj ničím extra nestrhne. Mohutně propagovaný pád Londýna se smrskne na pár digitálně řítících se budov, pak už se hlavně jde do přestřelek s teroristy. Ve filmu je jedna (noční) bitka, víc z kontaktního boje ukázáno není. Teroristé i jejich hrozby jsou vykreslené (téměř) realisticky, což je celkem odvážné, vezme-li se v potaz fakt, že celý svět je kvůli terorismu v pohotovosti. 90 minut na akční film není zrovna mnoho, zvláště když je úvodní půlhodinka prohospodařená plácáním o ničem a nutným pohledem do agentova soukromí, v němž se těší s těhotnou manželkou na prvního potomka. Následně se to akčně rozjede, s příchodem první akce se to rozjede dobře, političtí představitelé umírají, Gerard Butler jde do akce. Do akce ve vylidněném Londýně. Kam se poděli lidé, to ví jen tvůrci, ale dobrá, sere Butlerův pes (žádného psa neměl, mě nic jiného nenapadlo), ale už nasere, že akce je nejenže málo strhující, ale celkově se nedostaví žádné emoce. Ty tedy padly víc než Londýn. Jedno z mála emočních vypětí představuje scéna, v níž má být sťata hlava amerického prezidenta. Záškodník se chopí mačety...a co myslíte, jak to asi dopadne. Stran hlášek je to hodně nulové, napočítal jsem dvě, plus scénu jak z grotesky. Auto s prezidentem stíhá "motorkářský" gang. Butler nařídí řidiči, aby přibrzdil. Maník na motorce to napere do zadní části vozu, odpadne, Butler procedí hlášku. Celý film nebaví tím cool akčním nátřeskem v R-kovém provedení, jak tomu bylo v prvním případě. Akční scény nejsou nápadité, strhující, film postupně upadá, i když si své akční tempo drží. Akce působí rutinně, nezáživně. I Butler je překvapivě nezáživný. Z pozice producenta měl angažovat rozhodně ostřílenějšího režiséra. Pokud chcete obětovat peníze za kino, můžete to risknout s tím, že žádný jiný akční film v dubnu do kin nedorazil. Výsledek svá očekávání nenaplnil. 60%
