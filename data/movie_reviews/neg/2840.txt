Sociální dramata nám kdysi šly. Například ranná tvorba Bohdana Slámy měla své nesporné kvality. O to je smutnější současný úspěch tohoto podprůměrného filmu. Jak to asi vypadalo když vymýšleli scénář na tento film? Nejspíše něco na způsob hospodského brainstormingu, kde se všichni předháněli o to, co do filmu dát. Tak totiž působí popis života lidí na okraji společnosti, který nám autoři předkládají. Povrchní středostavovské názory bez hlubší analýzy problému, nějak tak, jak si asi představuje maloměšťák že to chodí. Korunu všemu dodávají policisti, odlévající stopy kol vozidel když řeši nalezeného zbitého narkomana a následný sci-fi soudní proces. Bohužel si nejsem jistej ani oceněnými hereckými výkony. Výsledek je pak pouze na efekt. Je to film který nic nepřináší. Nic nového se nedozvíme. Film o periferii od lidí kteří o ni nic neví, pro lidi kteří o ní nic neví.
