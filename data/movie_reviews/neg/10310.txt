Koukám, že pouštět si horory dle hodnocení na CSFD není dobrý nápad. Protože hororem se dnes nazve každý film a tento film má do hororu daleko. Z mého pohledu průměrné drama. Dokoukal jsem ho jedině z velké zvědavosti, jak to nakonec dopadne a stejně se konec dal odhadnout a byl čitelný.Vlastně měl několik možností, které se mi akorát vylučovaly. Tím myslím finální scénu v autě. Když si to vezmu, tento film měl jediné plus. Byl dle mého názoru napínavý. I když napjatý jsem byl možná jen proto, že jsem koukal na "horor" a čekal jsem, co z toho vyleze. Ale pokud budu upřímný, tak scény byly opravdu emotivní a napínavé. Každopádně herci nic moc, stejně tak dabing, kterého si nevšímám úplně ne u každého filmu. Ale ten umělý brekot a scény, ve kterých slzy chyběly, nebo je tam tvůrci nezapomněli hercům přidat, byly okaté. A ve scénách, kdy byl klid, jsem se i malinko nudil, takže se nedalo nevšimnout. Láká mne se ještě vyjádřit k šílené bandě pánbíčkářů, ale to bych napsal takových komentářů ještě 5, takže raději mlčím. Ale aspoň se mám teď nad čím pousmát. Stále jsem nevěděl do značné části filmu, co se vůbec děje a proč. Nakonec z "hororu" za 74% vyleze něco jako Válka světů, ale tentokrát s obřím hmyzem místo dokonalých robotů a místo invaze se dočkáme chyby lidského faktoru. Film mne úplně neurazil, ale ani nějak závratně nepotěšil. Jak jsem řekl, průměr a hodnotím za 3 a tento film si pro příště odpustím.
