Dobře zahrané; dobře ozvučené; Rowan bohužel trochu zprofanovaný svou slavnější rolí to už bude mít vždycky jinde těžké; velmi dobrá výprava, přičemž oceňuji, že ačkoliv herci ve Francii mluvili anglicky, tak písničky, hudba i noviny byly francouzské, takže si autoři dali poměrně záležet, ale. Ale bylo to, nevím, televizně nezáživné. Jelo se podle mustru "zločinec bídačí, inspektor pátrá, bídáka přelstí a odhalí". V některých jiných filmech je pátrání prostě zajímavé a kličky trochu nečekané a je tam napětí - tady mě napětí míjelo a prostě se jen čekalo, kdy už ho odhalí. A závěrečná pointa s šestou obětí už byla průhledná jak vzduch a protahování konce mě spíše bolelo, než že bych byl šokován - a to si nepamatuji, že bych kdy tenhle příběh v dřívějších filmech viděl, ačkoliv tu nacházím variace minimálně z 1958 a 1996. Trochu zklamání.
