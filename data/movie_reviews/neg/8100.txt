Johnnyho Cashe jsem před filmem neznal, ale to by úplně tak nebránilo tomu, aby se mi film hodně líbil (Franka Abagnalea jsem také před Catch me if you can neznal, a přesto pomohl tuhle pecku zařadit do mé širší TOP). Bránilo tomu spíš zvláštní vykreslení vztahů a bez nějakého pouta k Johnnyho písničkám se do atmosféry také dostávalo hůře. Nesympatický Joaquin a půvabná Reese k sobě tvořili kontrast, který je u romantických filmů neobvyklý. Možná právě proto mi tento styl nesedl, ale přestože jsem v průběhu většiny filmu přemýšlel o podprůměrném hodnocení, tak jsem se ke konci snímku a také s nahlédnutím do Johnnyho tvorby rozhodl pro průměrnou známku. Ovšem ani víc ani míň.
