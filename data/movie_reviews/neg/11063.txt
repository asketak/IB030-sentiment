Nejsem zvyklý hodnotit nedosledovaný seriál, ale tady udělám výjimku. Všechny díly v češtině totiž nejsou k dispozici a hlavně každý díl je o něčem jiném. V tuhle chvíli mám nasledováno víc než polovinu, takže se dá hodnotit. Na svoji konkurenci pro mě Twilight Zone trochu ztrácí - Příběhy ze záhrobí byly nekompromisně eRkové a krvavé, na Neuvěřitelné příběhy mám nostalgické vzpomínky a Krajní Meze jsou nepřekonatelné hard sci-fi. Twilight Zone je spíše pro děti, spousta dílů je stupidních, dětinských nebo přeslazených, na druhou stranu i tady se najdou neskutečné perly. A ten zbytek se drží v šedivém průměru. Námětově je to spíše nadpřirozeno, i když občas se nějaká ten mimozemšťan, vesmír, budoucnost nebo cestování časem objeví. Na papíře ty nápady nevypadají špatně, ale většinou jsou zabité nevýrazným zpracováním, bez nějaké akce, vzrušení, napětí. Což je trochu paradox, protože díly točili špičkoví režiséři a v každém z nich se objeví nějaké známé jméno. A dvě neskutečné prasárny, které nemají se seriálem nic společného, ale musím je zmínit. Zaprvé příšerný dabing, kdy pět herců mluví všechny postavy, děti jsou namluvené pitvořícími se dospělými a celé je to tragédie poslouchat. A druhé pozor na ripy, které jsou k dispozici na netu - jsou to ripy z TV Nova, který kdysi sestříhala všechno 22ti minutových dílů. Problém je, že každá epizoda je jinak dlouhá a co se nevlezlo, to Nova jednoduše ustřihla. Z výborného 32 minutového Paladin of Lost Hour je po zkrácení nekoukatelný paskvil a nechápu, jak tohle mohlo projít. Takže pokud si bude shánět tenhle seriál, zkuste radši originál DVD, nebo youtube. EDIT: Po dokoukání zbytku dílů ponechávám 3 hvězdičky. V poslední sérii zmizeli známí režiséři a většinou i herci. Zbyly průměrné, slušné a pár výborných dílů, ale těch je málo na lepší hodnocení.
