Komunita svérázných horalů žije v jakési symbióze s obyčejnými lidmi přilehlého městečka, přičemž strážci zákona občas přehlížejí drobnou kriminalitu, aby udrželi jakési status quo. Zdánlivá idylka končí ve chvíli, kdy se stanou hory obětí korporátních zájmů. Ten nápad s jakýmsi hixplodramatem se mi líbil a i když těch vyčleněných komunit bylo v seriálech či ve filmech už hodně, tohle se přeci jenom trochu vymyká. Seděly mi i z mého pohledu slušně napsané postavy, bavilo obsazení i tempo vyprávění. S čím jsem měl ale občas problém byla charakteristika samotného klanu. Byla až příliš kontrastní a jednotlivé aspekty mi do sebe moc nezapadaly, což  korunoval poněkud podivný závěr. Nicméně za vidění to stojí a je důvod věřit, že případná druhá série všechny přítomné mouchy vychytá. 65%
