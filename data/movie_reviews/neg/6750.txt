Film si užijete tím víc, čím více paříte střílečky. Jedná se o jednu dlouhou krvavou lázeň, která se snaží z filmového experimentu prokopnout dveře pro další šílenosti podobného druhu. Filmu se nedá upřít řada nápadů a scén, kdy se pohled z první osoby vyloženě hodí. Po nějaké době se ale tato perspektiva stane trochu stereotypní a člověk hledá něco dalšího, k čemu se upnout. To ale moc nenachází. Humoru je minimum a ani super Sharlto to nezachrání. Přitom koncept si vyloženě o nadsázku říkal. Co je pro mě ale největší mínus, je až příliš velká brutalita. Nejsem žádná cíťa, ale hrátky s nožem už na mě byly až moc explicitní a zbytečně rádobyšokující. Posledních 20 minut je pak pro mě už jenom jeden velký blivajz se zmateným vyústěním. Tudíž závěr je takový, že zhlédnutí nelituji, ale v budoucnu bych prosil trochu odlehčenější uchopení.
