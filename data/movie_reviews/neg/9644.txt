Kousky z dílny producenta Jerryho Bruckheimera za řekněme posledních deset dvanáct let? Vyjma thrilleru Déjà Vu nic, nad čím by divák měl jásat radostí. Jasné, pokladny kin plní dál, i když už ne tak spolehlivě a pokaždé, ale velmi často je to nenápadité cosi, které se prostě nemůže už tolik líbit. Tuhle dobrodružnou popcornovku sráží ratingové ocenění PG-13, úsměvné překrucování americké historie i limonádový scénář. Sic je to svižné, ale to ještě neznamená, že musím odcházet spokojený.
