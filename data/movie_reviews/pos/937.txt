Ejchuchu, tohle má svý silný momenty. Já se na podobný filmový experimenty můžu dívat, anžto většina mých mozkových buněk spáchala sebevraždu poté, co jsem zhlédla celou první řadu slovenské obdoby pořadu Farmář hledá ženu, ale pro takový ty chytrý lidi, co dokážou sami vyluštit křížovku na zadní straně časáku Žena a život, to asi moc nebude. Já tedy onehdy málem složila Rubikovu kostku podle návodu, ale stejně si radši filmově moc nenakládám, aby to nedopadlo jako minulej tejden, kdy jsem hodinu a půl koukala na Boy meets Girl, přičemž na konci jsem si řekla jen:“Holka, to bylo tak pěkný, ale jakože o čem.“ Nicméně z Toxického mstitele vyplývá hned několik ponaučení. Třeba, že dobro může mít podobu monstra v baletní sukénce. Nebo že ani fakt oškliví hoši (jedno oko, křivá hlava, nerovnoměrnosti v barvě pleti…) to v životě s láskou nemusí vzdávat, stačí si najít slepou holku.
