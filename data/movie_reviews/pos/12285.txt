Film mi dal presne to, čo som od neho očakával, skvelé herecké výkony, epickú akciu a prípravu dalo by sa povedať pôdy pre Justice League. Obsahovo to trošku stráca na kvalite ale podľa mňa jeden z faktorov, ktoré tomu dopomohli je absencia cca 30 minút filmu, ktoré dostaneme v rozšírenej verzii filmu. Ben Affleck v roli Batmana / Brueca Wayna je neskutočný, brutálny, temný a podľa mňa ide o najlepšie stvárnenie Batmana vôbec. Hanry Cavill si ide svoju rolu, ktorú začal v MoS a síce sa nechytá na Christophera R. stále ide o veľmi dobré stvárnenie muža z ocele, všetci ostatný herci dokazujú že sú špičkový a svoju rolu hrajú veľmi uveriteľne a s prehľadom. Lex v podaní Jesseho Eisenberga mi veľmi pripomínal samotného Batmana, ktorý na verejnosti hral šaša ale v súkromí odhaľoval temného a brutálneho génia, ktorý dokáže rozohrať veľmi temnú hru. Akcia je veľmi prehľadná a človek sa v nej nestratí, čo je veľmi dobré. Dejové linky skáču od Batmana k Supermanovi a hoci väčšina ľudí tvrdí že sa v nej stráca tak na mňa to vplývalo pozitívne a vychutnával som si každú plnými dúškami. Celkové hodnotenie filmu 9/10, po rozšírenej verzii to bude možno viac.
