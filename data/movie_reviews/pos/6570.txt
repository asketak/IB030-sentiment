První pokračování Rockyho začíná přesně v čase a místě konce jedničky a zdařile se drží jejího ducha (alespoň po nějakých 80 minut). Takže civilně sleduje našeho nepříliš bystrého boxera v nemocnici, na svatbě, při lehkovážném utrácení peněz i marném shánění práce. Až někdy v půli filmu jej zhrzený Apollo konfrontuje s nevybíravou výzvou na odvetu; přes zdravotní rizika a odrazování od Adrian tak "konečně" nastává chvíle očekávaného tréninku a velkého zápasu. Obojí tentokrát už v trošku "supermanském" podání předjímajícím vývoj charakteru i série. Ale celkově zatím stále při zemi a stále na úrovni.
