"Love is the one thing we're capable of perceiving that transcends time and space." Žasnem! Nolan a Zimmer, páni svojho remesla, spolu tvoria neoddeliteľné fungujúce duo, ktoré dokáže v spojení výbornej réžie a kvalitnej hudby vyniesť poriadny divácky zážitok. Emóciami nabitý originálny príbeh, zaťahujúc nás až za hranicu horizontu udalostí, s hlbokou myšlienkou v dych berúcom spracovaní a nádhernou fantáziou autora, založenej na faktoch a poznatkoch doterajšej vedy a zákonoch vesmíru, vykresluje zaujímavé ľudské hodnoty a odhaľuje krutý osud našej planéty ‒ to je poslanie a myšlienka každého sci-fi filmu založeného na podobnom námete. Cestovanie časom v prostredí nekonečného temného vesmíru dostáva tak vďaka tejto snímke nové hodnoty schopného konkurovať aj filmu Gravity. Zvlášť chválim a kvitujem Nolanove uprednostňovanie reálnych lokácií či vytvorených modelov a praktických efektov, čo dodáva filmu naozaj reálny "negýčový" efekt. Nenapodobiteľný úžasný soundtrack si zamiluje proste každý! Ten zastupuje vo filme obrovskú úlohu ‒ prinúti diváka premýšľať. Pre mňa jednoznačne TOP film... /100%/
