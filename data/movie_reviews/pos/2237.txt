První tři díly slibovaly silný zážitek po všech stránkách, od 4. dílu - kdy se ukázalo, že malá Tui normálka žije - se to zlomilo a začalo to být čím dál víc zmatenější, žánrově neuchopitelné  a scénáristicky vlastně šílené. :)  Přesto se mi to líbilo. Bylo to totálně jiné než ostatní seriály - mělo to v sobě zvláštní magii, svobodný rozlet a fantazii. Jen doteď nemůžu pochopit, že se na tak "macho" látku vrhla křehká Jane Campion - to bych do ní tedy nikdy neřekla (např. její Portrét dámy byl pro mě právě pro svou zjemnělost a přeslazenost v podstatě nesledovatelný). Za přešlap ale považuji dabing vyšetřovatelky Robin - slaboučký hlásek Lucky Vondráčkové k ní vůbec nešel, to mi vážně vadilo.
