"Radšej vládnuť peklu než slúžiť nebu“ DOKONALÁ metafora pre netvorov ukrytých za maskou spoločnosti. Démonický Pacino ničí svojim pohľadom a charizmou slona afrického všetko navôkol vrátane výborne hrajúceho Keanu Reveesa či jeho partnerky, ktorá si pedantne naštudovala Miu Farrow a jej kreáciu z Rosemary´s Baby. Zaujme poctivo budované napätie s miestami až hororovými prvkami a brilantným finišom devastujúcim všetky povrchné názory tých, ktorí tvrdia, že hollywoodski scenáristi nevedia prísť s ničím originálnym. Viac takýchto filmov prosím ... (USA rating: R)
