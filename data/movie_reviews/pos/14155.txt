Výstřední příběh jednoho neobyčejného „šílenství“. Aarkin jde ve své analýze jednoho z největších vizionářů konce 20. století až na pomyslnou dřeň a jeho zevrubné pitvě osobního života neschází objektivní nadhled a chvályhodná snaha vykreslit Jobse takového jaký byl, bez zbytečných příkras a glorifikace. Neústupný, tvrdý a nekompromisní perfekcionista, s nímž vydrželi dlouhodobě pracovat jenom ti nejotrlejší. Fassbender je v roli muže, jehož úkolem je tvořit dějiny a tudíž si uvědomuje, že nesmí selhat, fantastický a v mém osobním žebříčku se jedná o jednoznačný výkon roku, který trumfuje i DiCapria. Za zmínku stojí i jeho Money Penny (Kate Winslet), která s ním dovede držet krok – ve skutečnosti i v přeneseném slova smyslu. Těžko hledat v letošním oscarovém klání silnější, osobitější a lépe napsaný příběh. Pro mě osobně jeden z vrcholů právě uplynulého roku.
