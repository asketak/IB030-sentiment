SPOILERY SPOILERY SPOILERY: 8/10 - Po první polovině jsem byl úplně nadšený, všecko bylo výborné a dokonce jsem i fandil Frankovi. Jenže jak to tak vidim, tak mne to přestává bavit. Celé se to točí okolo jeho postavy, která je dost sobecká, nechutná úplně absurdně, arogantní a narcistická. A dokonce si dovolí zabít někoho, koho stáhl na dno jen aby se on měl dobře. Následně mluví do nebes a vyčítá Bohu, že ho nikdy neměl rád. Snad každá postava má své pro/proti, Frank je inteligentní, má dobré hlášky a je neústupný, ale scénář mi pokládá jen důvody, abych ho co nejvíce nenáviděl. Je něco jiného, pokavaď takovej Jack Bauer dělá všecko pro blaho státu a až potom myslí na sebe, kdežto pro Franka je primární on sám bez ohledu na to, co se děje kolem něj. Na druhou stranu však uznávám, že ho Kevin Spacey hraje naprosto prvotřídně. O jeho manželce jsem si myslel, že je to inteligentní žena, co umí chytnout za koule a ví co chce, následně se z ní vyklubala svině a v konečném důsledku to je ultimátní pokrytec, co neumí za své činy nést zodpovědnost. Oba dva maj zajímavej vztah, bez nějakého omezení. To se mi líbí, působí to dospěle a chemie mezi nimi funguje. Bonnie/Klyde? Já ovšem nemám moc důvodů jim fandit, překrucují všecko pro svůj prospěch, nikoliv pro prospěch druhých. A ještě vinu svalují na jiný. Já to chápu, tohle se děje běžně, ale chtělo se mi zvracet a neodlehčí to ani mnoho suprových monologů Kevina. Takže mne nejvíc baví vedlejší postavy - Peeter Russo, je ho skutečně škoda, ale jemu jsem fandil absolutně nejvíce a tak zdrcující pro mne byl jeho konec, ačkoliv mé emoce byly na bodu mrazu, byl jsem prostě zhnusen s tím, jak jeho kariéra dopadla, zejména osobní život. Trio novinářů ideální, především Lucas je nesmírný borec. Potěší i charismatický prezident a řidič Francise. Ještě mne baví Michael Kelly, alias Doug - coby pravá ruka hlavní postavy, i když mne mrzí, že peče s nim. Zbytek hereckého obsazení je taky supr, Freddy je pán a vlastně 80% ansáblu je z Person Of Interest. Takže jsem rád, že jsem je mohl opět vidět v dobré formě. Vizuální stránka neobvykle špičková, samotný vizuál sice není tak křišťálový, ovšem režisérky se jedná o parádní řemeslo, záběry bez střihu, úhly kamer, zoom, potom reflektování smsek na obrazovku je vychytané... a potěší vynikající hudba a zajímavé náměty. Já jsem dost zvědav, zda se dostaví to nadšení z první poloviny, budu v to doufat - i když to není moc pravděpodobné, když hlavní postava je zároveň největším záporákem. Na druhou stranu však chválim nesmírnou autencitu a naprostou surovost, nevídané svinstvo! A jde to i bez akce. -- 2 SÉRIE 9/10 - Tak jsem nakonec přistoupil na hru Franka. Druhá série mi přišla vymazlenější, více strhující a více zajímavá, hned v pilotu doslova šokantní (Zoe), jenže tu je jeden problém. Tohle nejde napsat bez spoileru - Frank si opět ušpiní vraždou ruce a krom Lucase se to nějak moc neřeší, prostě to odezní a zhruba po polovině této série si nikdo ani na to už nevzpomene. Potěšila skvělá postava hackera, nějaké infa o Deep webu a až na pár kiksů ve scénáři chválim seriál za vytříbenou autencitu. Prezident konečně má i koule a když se mu něco nelíbí, na férovku to vybalí. Clair vychladla a projevuje i kolikrát lítost, rozhodně však nechyběj pořádný podpásovky, zejména když Claire a Frank se daj dohromay. Remy a Raymon vynikající konkurence! Zejména první jmenovaný má skvělou slovní zásobu a bavila mne jeho přirozenost. Nejlepší postava je pro mne ovšem Meechun, skvělej vývoj, o proti první sérii už působí sebejistě a bavila mne každá konverzace s nim. Druhá série obsahuje i dost solidní hudby a pěknou porci humoru (Frank čučící na porno, trojka mezi Claire, Frankem a Meechunem) a vizuál stále špičkovej, režie absolutní extra třída, tak povedenou vidím málokdy. A konec je zřejmě každýmu jasnej: Frank na špici. Ještě mne jinak bavily konfrontace mezi Sethem a Dougem. Druhá série nabídla zlepšení na všech frontách, i s ohledem na fakt, že na jednu z nejdůležitějších postav první série se po půlce zapomnělo, jsem rád že mne bavila každá scéna do úplnosti. Těšim se na třetí.
