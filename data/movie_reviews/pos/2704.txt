Akční film v uměleckém podání? No proč ne. Že to je artové se dozvíme hned tou stavbou. Většina filmu je jeden velký flashback, který vypráví nebezpečná, velmi nebezpečná žena náhodnému civilistovi. Akční scény bez zvuku, jen s hudbou. Dlouhé záběry, klidná kamera, přehledné souboje. Nepříliš kvalitní automobilová honička. Naprosto céčkový scénář, který současné akční špičce nesahá ani po kolena a spíše připomíná něco od Luca Bessona. Přesto mne film nesklamal. Souboje jsou neskutečné, jejich choreografie nápaditá a tvrdost věrohodná. Honička po Dublinu má také něco do sebe. Do všech významných rolí jsou obsazeni solidní herci. A na hlavní hrdinku se dobře dívá i když zrovna nebojuje.
