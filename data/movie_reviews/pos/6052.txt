Snyder to zvládl. Muž z oceli pro mě nebyl zrovna nejpřesvědčivější kousek a díky obsazení Afflecka jsem se bál ještě víc. Nakonec to ale vyšlo tak, jak mělo. Affleck dokázal přesvědčit i mě, že se do role Batmana přeci jen hodí, Jeremy Irons je skvělej Alfred a doufám, že do budoucna dostane víc prostoru a ani Gal Gadot jako Wonder Woman není tak tragická, jak jsem čekal. Nezbývá tedy než čekat, co vymyslí dál s Justice League a že se dočkáme nějakého toho netopýrsko-šaškovského originu. Pokud se mě ovšem někdo zeptá, jestli mě bavil víc Batman nebo Superman, bez váhání odpovím, že Lex Luthor. Nedokážu si představit žádného herce současné generace, který by ho dokázal zahrát lépe.
