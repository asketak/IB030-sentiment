Ježíš výbušný, nadávající, trochu sobecký a ustrašený...no prostě člověk. Jidáš naopak uvědomělý, myslící jen na dobro druhých a hlavně jeho vyjádření, že pokud by Ježíše nezradil, překazil by tím tak jeho plány... No rozhodně ne záležitost pro křesťana, který nemá nadhled a ortodoxně věří jen tomu, co mu předkládá Bible, ale hlavně a zejména pan farář v kostele. Nejlepší scéna filmu, kdy Ježíš září jako sluníčko, když se z ničeho nic lidé zeptají, jestli by pro ně Ježíš umřel a on se jen úplně zasekne. Takový detail, ale dělá tento film ještě zajímavější. Jinak hodně  zajímavé ztvárnění díky tankům na poušti a stíhačkám (které mají svoji symboliku), tržišti apod. I přesto, že se snímek zaobírá jen koncem Ježíšova života, jsou zde zmíněné další skutečnosti z Bible, např. Jan Křtitel, Ježíšovy zázraky při scéně s Herodem, která je mimochodem naprosto skvělá! No a teď konečně k hudbě, která je samozřejmě stěžejní, ale ke které není co dodat, geniální od první do poslední vteřiny. Zbožňuji muzikály a tento jsem zbožňovala už jako malá holka a nepřešlo mě to ani po více jak deseti letech a vůbec mi nevadí ani amatérský dojem, který to ve mě zanechává.
