Super překvápko. Když nic nečekáte, hodně dostanete. Na The Boy jsem šla asi spíš kvůli tomu, že v kině byla zrovna nouze a trailer vypadal opravdu šťavnatě. Příjemné bylo také vidět moji oblíbenkyni z TWD Lauren Cohan v hlavní roli, protože umí hrát velmi přirozeně a sympaticky. Bell po koukatelném, ale rozpačitém The Devil Inside stvořil velice atraktivní twist, i když to mohl dotáhnout do konce ještě trochu lépe.  SPOILER:Nicméně oceňuji snaživou pointu, která mě okamžitě evokovala na novozélandskou hororovou komedii Housebound. KONEC SPOILERU Tvůrci potěšili i atraktivním vizuálem a zákeřným střihem. Bell nechal atmosféru plynout docela pozvolně, netlačí se na pilu a není tu nic, co by divákovi mělo způsobit psychickou újmu a vyždímat ho brutálními lekačkami (ale neříkám, že žádné nejsou). Kdybych měla pojmenovat The Boy jedním slovem, tak řeknu asi softhoror. Už jen z tohoto faktoru nevidím důvod, proč ho nedoporučit.
