S trochou nadsázky se dá říct, že Pandemic je tak trochu počítačová hra, kterou můžete projít skoro až do konce bez ťuknutí do klávesy (pokud si neodskočíte na záchod). Především proto, že většina záběrů je natočených "z pohledu hráče/hrdiny". Nápad oceňuji, až na to, že občas ve zběsilých akčních scénách nevíte, kde čí střeva lítají a kde přistály. Dějová zápletka je jednoduchá. Jednoho krásného dne se svět probudil do páchnoucí hniloby. Nikdo neví, jak k tomu došlo, ale rozšířila se infekce jejíž vrcholné stádium z vás udělá klasického slizkého řvoucího zombíka. Z bezpečných zón se vydávají patroly složené z pár hrdinů (jež jsou plné hřbitovy .. ehm, chodníky), kteří mají za úkol vyhledat přeživší a pokud nejsou nakažení, dovézt je do bezpečí. Krom netradiční kamery dobře hodnotím ještě nesmlouvavost a surovost s jakou jsou děj a akce podávány. Reálně taky působí i vztahy přeživších, viru odolných, mezi sebou v kontaminované zóně. Boj o přežití v té nejsurovější podobě. Bylo by to za 3 bludišťáky, avšak konec filmu a hezká lékařka to vytáhli až na konečných 3.7 a to se zaokrouhluje nahoru. Máte-li rádi postapo či zombie kategorii, pak tento snímek patří do sbírky.  PS: těším se, až někdo natočí zombie-movie, kde tito nebudou za neschopné, stupidní, kulhající, otrhané, slizké a děsně hlučné kreatúrky, jež jakákoli lama umlátí pantoflem, nýbrž budou hbití, bystří, rafinovaní a trochu sexy :)  PPS: též doporučuji deskovou hru Pandemic, s filmem nemá krom názvu a tématu nic společného a bude se vám líbit ;)
