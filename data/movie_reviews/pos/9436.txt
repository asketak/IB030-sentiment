Dala jsem tomuto animáku pět hvězd a nehodlám to měnit. Téma na mě zapůsobilo, konec dojal. Jak se mi dostalo vysvětlení od kamarádky. "Je to o tom, že také smutek patří do života. Neznamená to, že film byl smutný."  Do smutného filmu má V hlavě daleko, ale aby si diváci mohli na konci šťastně oddechnout, bylo nutno projít si závěrečnou uplakanou scénou a trochou napětí. Je pravda, že hlášky Pixar vychytal. Velice dobrý byl i vztek, na konci mě dostala kočičí hlava. Jen mi připadalo, že někdy hlášky nevyplní opravdu jednoduchý příběh. Je mi jasné, co chcete říct. "Jde o pocity, ne o příběh." Příběhy se opakují, ale pocity zůstanou." Nemám pravdu? I když se u filmu nasmějí i dospělí, je to jednoduše animák pro děti. Ráda si ho pustím znovu, ale stejné nadšení jako z Toy story z něj nesdílím. Možná je to tím, že za časů Příběhu hraček jsem byla sama ještě dítě.
