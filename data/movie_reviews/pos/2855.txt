Jsem velký fanda kopání do mičudy a tento animák mi přinesl o něco méně technických fines z pažitu, než jsem doufal. To je však jediná výtka, kterou k němu mám, protože strýček Skrblík právě ušetřil horentní sumu 1,49 $ na zakoupení poháru pro vítěze fotbalového turnaje a brzy bude muset vyvinout až nadkačeří úsilí, aby jeho tým šéfovaný famózním driblérem Goofym zabránil hrozící děsivé finanční ztrátě při mači s maskovanými Beagle Boys. Já se přitom bavil a to je hlavní.
