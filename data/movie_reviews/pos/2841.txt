V řadách mafie na nikoho příliš neplatí chlácholení typu: "on nic neřekne". Pánové se radši vždycky ujistí, že jejich činy zůstanou pohřebny se vším všudy a ze vteřiny na vteřinu dokáží přehodnotit názor na nejlepšího přítele. Přesvědčí se o tom i Tom Hanks, který se z vysokého postavení prakticky přes noc degraduje na štvanou zvěř. Všechny tu úsměvy na "rodinných sešlostech" už nejsou nic platné. Dva otcové se dostanou do sporu, ze kterého může pouze jeden z nich vyváznout živý. Zmiňovaný Hanks a Paul Newman předvedli skvělé výkony, ale mě nejvíc uchvátil psychopatický nájemný zabiják se zkaženými zuby ztělesněný Judem Law. Při rozhovoru Hanks/Law mi tep poskočil o několik čísel.
