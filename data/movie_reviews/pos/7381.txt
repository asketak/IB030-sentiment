Mně se anime velmi líbilo, hluchých dílů je minimum, anime má spád hned od začátku, napětí / boj s démony se střídá s humorem, vztahy a přísunem nových informací o exorcismu. Vztahová část teda figuruje jen na začátku (vytváření přátelství namísto původní nevraživosti v rámci skupinky exorcistů-učňů), což je trochu škoda, protože ve střední a pozdní části by anime klidně mohlo být okořeněno nějakou tou romancí, alespoň by byla i jiná témata k rozhovoru než jen týkající se obav o druhé. Co mě zaujalo asi nejvíc, je pojetí exorcismu jako rozvinutého oboru lidské činnosti, který má své disciplíny a kterému je třeba se dobře naučit a jeho metody natrénovat. Někde od poloviny, jak začíná síla Rina strmě růst, mi však začalo vadit, že (fakt, za který byl kritizován i v samotném anime), bojuje především silou a trénink a další znalosti využívá poměrě málo. Anime by bylo určitě plnější, kdyby v sobě mělo ---třeba--- i více zakomponované prvky vojenské strategie a taktiky, což by ostatním umožnilo s Rinem držet krok déle ... i Rin sám by se mohl dostat na vyšší level (např. zvládnout několik démonů zaráz v přesilovce a ne vždy jen 1 na 1), kdyby měl delší čas (=více dílů anime) na svůj rozvoj (např. jedna lektorka při boji pozoruje, že Rin dělá spoustu zbytečných pohybů a slibuje, že ho bude učit pořádně ovládat meč -- to diváka namlsá a pak je zklamán, že na realizaci těchto slibů a plánů nedojde!!). Konečně třetím nevyužitým potenciálem po absenci romantického prvku a rozvíjení Rinových bojových dovedností je nějaký přesah. V anime je překvapivý nápad, který se týká symbiózy démonů a lidí... čemuž odpovídá i to, jak se Rin snaží řešit věci přednostně smírem než bojem (ale nebojte se, bojů je i tak dostatek ...). Paralely s xenofobii, rasismem a ekologií by do anime šly velmi hezky zakomponovat ...KDYBY anime nemělo jen 25 dílů, ale tak alespoň 50. Podle komentáře to tedy vypadá, že bych měl dát tři hvězdičky, ale ve skutečnosti, mé kritické poznámky jsou spíše odrazem mé rozmlsanosti - anime je skutečně dobré i tak a zaslouží si čtyři za dobrou a netypickou zápletku, velmi sympatické postavy a výborné boje a nadpřirozené schopnosti. Anime je výborné jako odpočinkovka na jednorázové zhlédnutí během jednoho, max dvou dnů. 75%
