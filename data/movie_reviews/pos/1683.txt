Will Smith a Sci-Fi = léty prověřená kombinace na zaručený úspěch. Ani zde nezklamal a po tom co si ráno při cvičení poslechne Stevie Wondera vyráží do přetechnizovaných ulic v roce 2035 řešit záhadnou vraždu ve které už má dopředu jasno, ale své unáhlené předsudky začne s nejasným vývojem pomalu přehodnocovat. V rukou má nelehký úkol - zajistit úspěšnou instalaci NOD32 do lidských domácností bez možnosti nečekaného výpadku nebo spíš zkratu. Jenže antivirový program této velikosti je vždy o krok napřed a může vám zatopit třeba při nevinné projížďce autem skrz tunel, když vás identifikuje jako potencionální hrozbu. A počítač/robot se přece nikdy nemýlí, ne ? Cameron už vizi naší budoucnosti nastínil v Terminátorovi a Alex Proyas potvrdil jeho slova se svou vlastní "alternativou".
