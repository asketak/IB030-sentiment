SPOILERY Jsou ti racci ale svině. Pro žrádlo udělají všechno, včetně hrátek s časem. Líbí se mi na filmu, že některé scény dají smysl až později, když vše zapadne do sebe, a že evidentně není vše omezeno jen na moře, že to má zvláštní, takovou snovou atmosféru, a i když se hlavní hrdinka chová podivně, přece jen její jednání dává jakýs takýs smysl. Celkově jde o vyprávěnou smyčku se dvěma, třemi variacemi, jež nakonec hrdinku donutí jet to celé znovu - ostatně ty spousty mrtvol na lodi, ale i racků pod srázem svědčí, že se to za chvíli nebude kam dávat. Možná by mne ale zajímal nějaký druhý díl, kde se ten gordický uzel podaří nějak rozetnout, pak by to bylo zajímavé a zajímavější - pokud bychom tento film vzali jako smyčkový úvod, z něhož není úniku. Něco, kde už bude mrtvol tolik, že se loď sama potopí, nebo někdo uspořádá na racky vyhlazovací hon. Jinak scény na opuštěné lodi se mi líbily moc - mám obecně rád odkrývání tajemství prázdných míst i měst. Jo, a taky jsem rád, že autor názvem lodi a odkazem na onu řeckou báji nabídl jisté vysvětlení událostí, jež se dějí.
