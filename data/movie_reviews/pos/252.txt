Dle mého velice nadprůměrná a důstojná připomínka jedné z nejvýznamnějších básní, která kdy vznikla. A že není třeba dělat kvůli jedné básni rovnou celý film? Ono tak úplně nejde pouze o Kvílení, jde o celou tu společensko-politickou situaci poloviny padesátých let v USA ovlivněné doznívajícím mccarthysmem a celkově dost puritánsky naladěnou společností, právě proti které vystupovali a revoltovali beatníci. Jde tedy o velice zběžný pohled do tohoto velice extravagantního, vlivného a pozoruhodného hnutí v tomto poloartu reprezentovaného Allenem Ginsbergem a lehce i Jackem Kerouacem, Nealem Cassadym a Lawrencem Ferlinghettim. Mimo sociologický pohled je pak velice zajímavé sledovat i průběh tolik slavného soudního procesu, který vlastně pomohl toto hnutí proslavit a teprve v očích většinové společnosti pořádně ustavit. Navíc James Franco doopravdy v roli křehkého básníka Ginsberga válí a ty animované sekvence? Parádně dotváří tu haluzoidní atmosféru. Za mě naprosto v pořádku, velice povedená pocta Ginsbergovi, Kvílení a celkově BEATu.
