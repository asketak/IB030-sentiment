Co bylo v osmdesátých letech populární u Griswoldových stále funguje i u "Millerových" akorát s ostřejším humorem jednadvacátého století. Jedna velká povedená rodinka vyráží na travnatou dovolenou, ze které vyčuhuje nejeden velký průser. Tatínek Jason je vzorným otcem s radami nad zlato. Svému synkovi rád poradí, jak překonat nechuť z homosexuálního podplácení obtloustlých mexikánců. Maminka zase umí výborně tančit na veřejnosti a nepotřebuje k tomu skoro žádné oblečení a dceruška má výborný vkus na důvěrné známosti a ještě lépe umí zasvětit bratříčka do tajů francouzského jazyka, který je natolik obětavý vůči zvířátkům. Velkou oběť poskytuje obzvláště obřím pavoukem. Třetí "sourozenec" má zase obrovskou nevýhodu, že je moc zelený na to, aby se mohl ukazovat před ostatními a proto jej milující rodina pečlivě ukrývá mimo dosah obzvláště celnických očí.
