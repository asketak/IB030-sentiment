Obrovská koncentrovaná síla, hlavně v závěru. Krásně vykreslená celá válka. Líbí se mi, že se film nesoustředí pouze lacině na násilnosti během odsunu, ale že právě vykreslí vztahy všech postav během války a o to brutálněji či absurdněji pak vyznívají závěrečné násilnosti. Jedno z nejsmutnějších období naší historie a navždy těžko hodnotitelné. Nezpochybňuji a neodsuzuji touhu Čechů se Němcům pomstít, ale jakým způsobem se to dělo, je hodně černou kapitolou 20. století.
