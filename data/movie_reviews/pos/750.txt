Minimum kvalitních teenagerských komedií ze střední se v mých očích rozrůstá o další kousek a jsem docela mile a upřímně překvapen. Místní hodnocení tomu asi nenapovídá, ale Clueless je opravdu slušným a dobře natočeným kousek. Svěží scénář s úměrnou stopáží vás nezačne nudit, postavy jsou zábavné, přestože nehláškují a nevtipkují v každé scéně. Velmi spokojený jsem byl i s výkonem hlavní herečky, což je v tomto sub-žánru také něco těžko hledatelného. A nečekaně má film i celkem hloubku, nepůsobí jako hloupá rom-com, ale spíše generační výpověď. Je o praštěném hledání si své cesty do života a sebe. A ač to někoho překvapí, tak jako mě, tohle mi prostě sedlo.
