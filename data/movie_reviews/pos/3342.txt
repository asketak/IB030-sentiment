Deadpool má příjemně rozumnou stopáž, která (na rozdíl od všech těch potemnělých superhrdinských filmů, co se berou zbytečně vážně) reflektuje to, že je to film pro zábavu. Navíc funguje stejně dobře jako komiksový origin i jako komedie (váhala bych s označením parodie). Mě osobně se nejvíc líbil meta humor, ale to už je na každém - fanoušky vážně se tvářících X-Menů to asi úplně nepotěší. Oproti loňskému Ant-Manovi má Deadpool výhodu stříkanců krve, ale sdílí s ním problém nevýrazného záporáka (i když si aspoň z "britského padoucha" udělá srandu). Suma sumárum dobře využitých 108 minut bez znechuchení otevřenýmí vrátky pro druhý díl. A pokud se vám Deadpool nelíbil, připravte se, že vám bude v noci ohmatávat půlky svojí dorůstajícící miminkovskou ručičkou.
