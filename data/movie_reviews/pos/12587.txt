Když se tak díváte na Karla Plíhala, jak sedí v košili či mikyně kdesi na pödiu na židli, v ruce třímá kytaru a s polorozcuchaným účesem kouká s lehounkým úsměvem do publika, asi by vás nenapadlo jak veliký umělec to je. On je totiž naprosto přirozený. Nehraje si na hvězdu, byť by mohl protože on a Novaica byli vždy ikonami folkáčů na které se každý návštěvník nejvíce těšil. Karel je básník s kytarou na kterou umí setsakramentsky dobře hrát. To může potvrdit nejeden kytarista amatér, který klasické hity od ohňů zvládne drnkat bez notesu. Nohavica je těžký, ale Plíhal... to je prstový masakr. Mám moc rád jeho písně. Nejen že jsou krásné, melodické s hezkými texty , které jsou jednou vtipné a jednou přemýšlivé. Ale ty písně mně vrací do mládí, kdy jsem je tehdá coby novinky nasával a kdy ve mně každá z těch tehdejších písní uložila něco z té doby. Tento koncert je takovým průřezem tvorby Karla Plíhala a mezi dnes už legendárními písněmi se sem tam mihne nějaká neznámá. A to nemluvím o jeho minibásničkách, které mezi písněmi opravdu zhusta sype z rukávu. Tohle CD bylo pro mne moc příjemným zážitkem! 5 akordů ! * * * * *
