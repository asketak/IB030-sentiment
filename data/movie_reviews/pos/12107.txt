Po dlouhé době horor, u kterého mi opravdu běhal mráz po zádech. Asi nenajde zalíbení úplně v každém, protože se od hororových filmů dnešní doby, které jsou vystavěné na pár jump scarech, doprovázených příslušnými zvukovými efekty, dost liší, ale ponurá depresivní atmosféra skromného statku a přilehlého lesa ve vás jisto jistě vyvolá velice nepříjemné pocity. Alespoň na mě měl film takový účinek. Celý jeho děj byl celkově dost bezútěšný a už po chvíli mi bylo jasné, že nemám očekávat žádný happy end. Čarodějnice se za celých 92 minut ukázala pouze párkrát a vždy jen na pár vteřin, ale scény, ve kterých jsme ji mohli vidět, byly opravdu silné a znepokojující. A ačkoliv nejsem fanoušek nábožensky laděných filmů, v tomhle případě mi ani v nejmenších nevadilo, jak velkou roli zde hrála víra, měla totiž na film jako celek zásadní vliv. Nevím, co víc dodat, kvalitně natočené, perfektně zahrané, já můžu tuhle strašidelnou podívanou jenom doporučit.
