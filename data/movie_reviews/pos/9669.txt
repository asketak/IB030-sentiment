Na tento film som tešil už od Septembra minulého roka kedy som videl prvý trailer a naplnil moje očakávania. Špinavý lesnický survival, ktorý sa na nič nehrá s hviezdnym obsadením so skvelou réžiou a navyše s perfektnou kamerou s minimom strihu pri ktorej máte pocit, že sa tam priamo nachádzate. Začiatok je famózny, film ma neskutočné tempo, ktoré sa len tak nevidí, ale po hodine tempo opadne, ale to vôbec nevadí. V prvom rade film zobrazuje utrpenie a boj s prírodou Hugha Glassa (Leonardo DiCaprio) a zobrazil to skvelo, podporené skvelými hereckými výkonmi Lea a Toma Hardyho pričom milým  prekvapením bol Tom Hardy, ktorý to zahral ako bezcitný sadista a perfektne vystihol správanie sa človeka žijúceho v tej dobe. Samozrejme aj Leo bol skvelý začo bol aj ocenený akadémiou.  Ak by som to mal zhrnúť, tak je to bezkonkurenčný survival, ktorý tu ešte nebol a dlho podobný ani nebude.
