Sentimentální chvilka mi dopomohla se vrátit k tomuto seriálu a napsat menší komentář :D.  Naruto je můj úplně první odrazový můstek na asijskou tvorbu, nebudu-li počítat Pokémony, Digimony a Bayblady. Přijde mi to jako včera, když jsem se kamarádovi u něj doma smál, co že to sleduje za hovadinu. Díval se zrovna na fillerový díl, v němž vařili ramen. U tohoto kamaráda jsem trávil spoustu času, takže netrvalo dlouho a při jeho naruťácké cestě jsem uviděl pár dalších dílů. Po těchto dílech jsem si řekl, že je to celkem zajímavé a zmíněného kamaráda poprosil, ať mi pošle odkaz kde Naruta stáhnu. Poté začal můj asi týdenní maraton, při němž jsem doháněl přibližně 130. díl Shippuudenu. Jak já tento seriál žral. Den a noc pro mě neexistovaly. Miloval jsem téměř všechny postavy a jejich příběh. Později jsem je začal malovat a obklopoval se jejich tématikou. Např. jsem hrál i Naruto Arenu atd. Co jsem si také díky Naruta zamiloval a zůstalo mi do dnes, tak silná vášeň ke klasické hudbě. Soundtrack od Takanashi Yasuhara je minimálně přes 50% kvality Naruta, jelikož dopomáhá většinu scén vyzdvihnout na maximální stupeň. Naruto je pro mě také speciální v tom, že je mou první „filmovou“ tvorbou, která mě dokázala rozplakat a emočně silně naštipovat. Ironií je, že mě nejvíce dojaly zrovna dva fillerové díly :D.  Zprvu jsem si to ani neuvědomoval, ale Naruto ovlivnil můj život natolik, že pomalými krůčky začal měnit také můj charakter. Není nejlepším seriálem  co jsem z Anime viděl, ale je tím nejnostalgičtějším. Toto dílo ve mně zůstane asi napořád.
