Nikdy sa žene nechváľte, že dokážete odhaliť fingovaný orgazmus, dokáže vás totiž vyviesť z omylu v ľubovoľnej situácii. Žiadny film nedokázal takto vtipne a trefne vyobraziť kamarátstvo medzi mužom a ženou. Dokonale vyplnené žánrové klišé obohatené o inteligenciu a nadhľad sa stalo okamžite po premiére kultom. Množstvo filmov inšpirovaných touto peckou (z poslednej doby napr. One Day alebo Love, Rosie) pôsobí oproti originálu ako nevyluhovaný čaj. Snímka obsahujúca jednu z najvtipnejších a najikonickejších scén v histórii žánru bola nominovaná na Oscara za najlepší scenár a naštartovala kariéry Meg Ryan a Billyho Crystala.
