Červený kapitán nepatrí do kategórie žánrových pochôdzkárov, ale spracovaním vzdáva kriminalistický hold súdobej produkcii. Spočiatku tajuplne laškuje s diváckou zvedavosťou a postupne odkrýva drsnejšie podoby napätia. Citové rozpoloženie dotvára parádna vizualizácia a technická stránka veci verne ilustrujúca divoké roky 90-te. Popritom sa nebojí vytiahnuť s talóna humornú lekciu. Takýmto umným tempom pumpuje kapitán celú prvú polovicu prvotriednu exkluzivitu. Na preveľkú škodu veci vyvstáva do pozornosti druhá polovica, ktorá výrazne zaostáva za očakávaniami a stráca pôdu pod nohami ako krčmový štamgast po záverečnej. Priveľa nezmyslov, dejových slepých uličiek a cieľ s neistým finále skresali dojem na červený nadpriemer.
