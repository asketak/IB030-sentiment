Po zkušenostech z posledních let už jsem přestal doufat v novou pohádku, kterou bych mohl zařadit mezi každoroční vánoční elitu. Alici, Martě a jejich krkavcům se to povedlo dřív než film skončil. Po všech stránkách dokonalost, které nechybí pohádková atmosféra, humor, napětí, tradiční střet dobra se zlem, klasická pohádková moralita, příjemný vizuál, slušně napsaný scénář a sebevědomá režie, která si dokázala uhlídat všechny zrádné výmoly, které na cestě k povedené filmové pohádce číhají. Navíc má uprostřed toho všeho vynikající Marthu Issovou, která je tak přesvědčivá a výmluvná, že si člověk ani neuvědomí, že většinu filmu nepromluví.
