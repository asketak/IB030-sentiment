Do tej doby pre mňa neznámy James Marsh natočil skutočne výnimočný film, ktorý ponúka všetky aspekty filmárskeho umenia v danom žánri na tanieri, pričom ich divák od začiatku konzumuje a cíti pri tom, že má dočinenia s niečim výnimočným. Film ktorému som sa dlho vyhýbal, pretože som mal pocit, že to bude pekelná nuda. Opak je pravdou a The Theory of Everything ukazuje výnimočné okamihy, emócie, morálne dilemy, podškrtnuté peknou hudbou, skvelým hereckým obsadením s celkovým vizuálom, ktorý tejto žánrovke sadol neskutočne dobre. To čo predvádza Eddie Redmayne v hlavnej úlohe je snáď neuveriteľné. Ak Leonardo DiCaprio dostal tento rok Oscara za The Revenanta, tak Eddie by ich mal dostať za tento film aspoň dvoch. Snímok by nemal obísť nikto, kto má filmy aspoň trošku rád, možno aj napriek tomu, že to nie je práve jeho žáner. Garantujem, že tu osloví niečo hádam každého. Tvorcom klobúk dolu a vďaka za zážitok.
