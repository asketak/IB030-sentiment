Ďalší zárez v silnej tureckej artovej vlne. Debutantka Erguven dala dokopy medzinárodný tím a predviedla nám citlivý portrét piatich sestier žijúcich v úplnom zapadákove. Celý koncept toho, že z drobnosti sa celý ich doterajší život rozpadne na fragmenty je tu docielený bez výrazných sklzov do sentimentu. Situácia je nepríjemná, ale nie nervy drásajúca. Náznaky krutosti a ignorácie sú len naznačené a predostrené veľmi decentne. O to viac dokáže vyniknúť sila a prirodzenosť hereckých výkonov. Všetky sú absolútne skvelé. Mustang pôsobí ako výrez z určitej udalosti a je podaní s precíznosťou a dbaním na charaktery. Sledovať zmeny či už kultúrneho alebo vzťahového cez oči najmladšej sestry je skvelý ťah. A Ellisova hudba sa na Turecký vidiek náramne hodí. Nie je to žiadny wow film. Je úplne jednoduchý. Ale o to viac mi lahodil po všetkých stránkach. Filmový skvost.
