K filmu bolo povedané už toľko, že snáď ani nie je čo dodať. Je to podľa tejto stránky i podľa IMDB najlepší film v histórii. Trochu diskutabilné možno, ak by sa hlasovalo s uvedením len jedného filmu, ktorý je najlepší, možno by to dopadlo inak, kto vie... Nič to ale nemení na tom, že film je neskutočným snímkon, ktorý sa oplatí pozrieť opakovane. Pre mňa bolo kedysi dávno veľkým šokom, že knihu ako predlohu napísal Stephen King, kráľ hororu. Predsa len tento žáner je trochu ľahší, tým nemyslím, že by to ale bolo kvalitatívne slabšie. V súvislosti s tým, že to má byť najlepší film vôbec ale vyznieva veľmi smiešne, že pri 7 oscarových nomináciách si film neodniesol ani jednu sošku. Darmo, Forrest Gump je silný protivník, ale svedčí to niečo tak o podobných filmových rebríčkoch, ako aj o oscarovej akadémii.
