Konzervativním fandům The X-Files (kterým jsem třeba i já) doporučuju zhlédnout díly 1, 2 a 6 a teprve potom případně i 3, 4 a 5, ušetříte si tím možná spoustu rozčarování až zklamání, kterýmžto jsem se já bohužel nevyhnul. A aby taky ne - po skvělé jedničce a vynikající dvojce přijde... co vlastně? Pokus o humor? O humor na úrovni dvanáctiletých mentálů? Myslí si snad tvůrci, že na něco takového jsou diváci seriálu zvědaví? Chtějí snad touhle demencí oslovit mládež? Tu už asi v dnešní seriály přesycené době osloví těžko, a jen se jim podaří znechutit pamětníky. Pevně doufám v pokračování (děj je po šestém dílu rozehraný dobře), ale v pokračování ve starém dobrém stylu a ne v rádoby vtipné ironii a nadsázce, které unikátní atmosféru tohohle kultu posílají do pekel. SHRNUTÍ: 1.díl - slibný a slušně navazující rozjezd 2.díl - mutantí sourozenci jsou pro mě vrchol desáté řady 3.díl - nejapný pokus o humor s megaporcí uslintaného pathosu (stará Scully) 4.díl - mimořádně protivná a oplizlá agentka Einstein a její submisiv Miller mě vůbec nebavili 5.díl - trapný pokus o jakousi sociálně-humanistickou agitku 6.díl - konečně zpět v osvědčených kolejích, konec dobrý - všechno dobré.
