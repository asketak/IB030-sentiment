Na Jednom světě jsem viděl řadu temných a depresivních dokumentů, kdy odcházíte rozčileni, smutní či zlomení, pokud si téma pustíte k tělu. Tento americký dokument, kterých se nepromítá IMHO mnoho, je jiný a proto jsem jej letos vybral. Je natočený s nadhledem a divácky atraktivně, asi hlavně pro domácí publikum. Ale asi takovou prezentaci Američané právě potřebují, aby pochopili, oč jde. Samotné téma, kvůli čemu aktivisté bojují, je totiž velmi jednoduché - globální oteplování. Podání je navíc povrchní, zjednodušující - CO2 je špatné, ropné a těžební společnosrti jsou špatné, větrná energie je super a Afrika nemá nic z našeho rozvoje. Dokument prostě není analytický, nečekejte informace o globálním oteplování. Získáte ale pohled na to, jak se také dá dělat aktivismus, nenásilně a s humorem. Na pozadí je ale tvrdá pravda, jako je třeba spojení čerta s ďáblem, o kterém bychom neřekli, že si mohou rozumět - Shell s Gaspromem chtějí těžit v Arktidě. 85 % za podání a odlehčení těžkého tématu.
