"Tak páni Soudci, zrušili jsme policii. Je drahá, nepotřebná a tu nyní nahradíme. Jo a zrušili jsme i klasickou jurisdikci. Odteď i toto budete dělat vy. A v terénu. Že je nás na tak obrovské město zatraceně málo? Na to kašli, lidé si nějak poradí i bez nás. Podstatné je, že se občas někde objevíme, a pak za to budeme mít prachy. A co rodinný život? Žádný nebudeme mít. Ale dostanete tyto nepraktické a nepohodlné helmy!" Dredd podle slavného comicsu nám ukazuje budoucnost, kterou bychom nechtěli zažít ani zprostředkovaně. Vše v ní je nasáklé kriminalitou, brutalitou, což je ideální podhoubí pro vznik někoho jako Dredd a instituce, kterou zastává. Pete Travis do nás sype akční řež s brutální podívanou, která je svižná a nenudí. Celé to těch 95 minut šlape, jak má a i když scénář přímo inteligencí nesrší, mě to nevadilo. Celé jsem si to velice užil. 80%
