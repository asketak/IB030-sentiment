Není to nic nového. Klasicky film o bolesti a zmatení. Jenže díky tomuhle provedení se až překvapivě dost zažere pod kůži. Jednak je to zásluhou Pennova sugestivního projevu - revmatické chůze a potichého, vychlastaného hlasu. A pak samozřejmě díky Sorrentinovi, který dává každé scéně zvlášť svou specifickou atmosféru a sebevědomě ji mění jak na běžící páse. A tak se mnohdy stane, že člověk vlastně neví, jestli jsou situace, do kterých se Cheyennova sympatická troska dostává, vlastně absurdně vtipné, nebo už jenom smutné. Výmluvně to dokládá fakt, že v kině se smáli většinou jednotlivci a pokaždé něčemu jinému. Sorrentinův do sebe zahleděný styl je taky největší výhodou i slabinou celého filmu. Z každého dialogu a záběru jsou znát vyzrálost a originalita. Ten, kdo si může dovolit mít po celou stopáž přepálenou bílou, a bude to bez výjimky bráno jako tvůrčí záměr, si může vlastně dovolit skoro všechno. Ale taky to občas "umělecky" přehání. Některé scény jsou už na hraně kýče a stejně tak je to se vzletnými moudry a filozofickým přesahem.
