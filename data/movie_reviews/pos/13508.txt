Tento film jsem viděla až po udílení Oscarů, tudíž jsem dostatečně nedokázala ocenit udělení Oscara za vedlejší roli pro Aliciu Vikander, teď už to chápu a oceňuji, protože takhle sympatickou a dobře zahranou roli jsem již dlouho neviděla. Vikander výtečně doplňuje Eddie Redmayne, který je s každým dalším filmem lepší a lepší, postavu transsexuála zahrál naprosto skvěle. Když máte zajímavý příběh podle skutečné události, který je navíc kontroverzní a k tomu přidáte vynikající výkony obou hlavních představitelů, nemůže z toho vzniknout nic jiného, než filmový klenot.
