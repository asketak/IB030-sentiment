Po klasickom večernom stretnutí sa dve priatelky dozvedia, že z väzenia utiekol vrah, ktorý počas svojho útoku, ktorý sa odohral presne pred rokom, utiekol z väzenia. Vrah s maskou smrtky na tvári sa tak po roku rozhodne hladať nové obete. - Ambiciózny krátkometrážny slasher, ktorý za necelých 15 minút dokáže urobiť pôsobivý dojem. Kvalitná kamera, výborné prostredie prázdnych večerných ulíc v sprievode podmanivého soundtracku a slušné herecké výkony, aj keď dosť nesympatických postáv, robia zo Scythe horor, ktorý si zaslúži byť spracovaný do celovečernej podoby. Stačí nazbierať dosť finančných prostriedkov, napísať kvalitný scenár pre celovečerný snímok a vymyslieť dostatočne zaujímavý dej a vyhnúť sa klasickým chybám moderných slasherov a môže vzniknúť naozaj funkčný moderný slasher. Už len kvôli perfektnej maske a vražednému nástroju by som si ho určite pozrel.
