Nemôžem inak ako dať plné hodnotenie. Nie preto, že by 10 cloverfield lane bol akýmkoľvek spôsobom jedinečným, či jediným svojho druhu, ale preto, že je to dokonale fungujúci film so skvelými postavami a skvelými hereckými predstaviteľmi. Tempo šlape od začiatku po koniec, stiesňujúce prostredie je využité do posledného zákutia a napätie sa v niektorých okamihoch dá nie len krájať, ale v sedačke kina som doslova nadskakoval od vzrušenia. 10CL totiž obsahuje okrem skvelého scenára hlavne výborné postavy a charaktery, s ktorými súcítite a držíte im palce (teda hlavne jednej konkrétnej z nich) a to je v rámci žánru a doby na nezaplatiteľná ingrediencia. Neustála hra a obracanie dôvery či podozrenia totiž funguje na plný plyn a samotné finále je príjemne prekvapujúce hoci nie šokujúce. Doslovné neprepojenie s prvým (výborným) Cloverfieldom trochu zamrzelo, ale napriek vyjadreniam tvorcov som stále ochotný veriť, že sa všetko videné deje v rovnakom dejovom univerze. Po dlhom čase dokonalý kino zážitok plný vzrušenia a filmového labužníctva, ktorý mi z hlavy nevyprchal ani po dvoch dňoch od projekcie. Trachtenberg rozhodne ako celovečerný debutant zaujal a Mary Elizabeth Winstead by si za takéto stvárnenie takto skvelej a inteligentnej postavy zaslúžila celý franchise.  Jednoducho skvelé prekvapenie. Choďte do kina, nech je prečo pokračovať v Cloverfield séri ;),
