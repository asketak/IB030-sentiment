Mr. Bean a černý humor, to k sobě vždycky šlo. A vtrhne-li tento "člověk" na pohřeb, zákonitě to nemůže dopadnout dobře. Ano, například to smrkání jsme už kdysi viděli, ale pořád je hrozně vtipné a především Bean je stále to drzé přerostlé dítě, které se nebojí - tentokrát doslova - jít přes mrtvoly, aby dosáhlo svého, ať už je to cokoliv. Škoda, že vznikla jen osmiminutová epizoda a ne celý díl, protože Rowan Atkinson je ve své nejslavnější postavě evidentně pořád jako doma.
