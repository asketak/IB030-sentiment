Bondovka č.14:   Leninův řád pro soudruha Bonda... Moore dodržal svoje pravidlo sínosoidnej kvality bondoviek a po slabej Chobotničke následovala na moje prekvapenie veľmi dobrá Vyhliadka na vraždu, ktorou (konečne) zavŕšil svoj bondovský maratón na čísle 7 (ako správny 007).  Musím uznať, že na šedesiatnika bol Roger frajer (keď vidím ako unavene pôsobil v Spectre Craig) a celý čas si udržiaval film príjemne svižné tempo.  Christophera Walkena a jeho Zorina so šialeným smiechom, ktorý si neodpustil ani tesne pred smrťou radím bezosporu medzi tých najlepších záporákov spolu s Blofeldom, Le Chifre, Silvom a Goldfingerom. Nezabudnuteľná úvodná a záverečná scéna na Eiffelovke, respektíve na Golden Gate Bridge. K tejto bondovke sa na rozdiel od takého Moonrakera alebo Chobotničky ešte určite rád niekedy vrátim...
