Jak který díl. Někdy to není ani tak o kávě, jako o životním stylu obyvatel, o návštěvě místních restaurací a pátrání po dalších produktech té země. Třeba díl o Kubě je jen splněným snem Carmichaela, protože obchod s kávou má v ruce stát, takže on se sice mohl podívat na nějakou tu plantáž, ale jinak jezdí starým gazíkem od baru k baru a dává doutníky. Ale třeba Jamajku představuje jako skutečně nebezpečnou zemi, a je zajímavé vidět Modré hory, kde se pěstuje nejdražší a nejpřeceňovanější káva na světě (skutečně nechutná až tak skvěle). Pro mne je dokument zajímavý tím, že se podívá na místa, kam se běžně kamery podobných cestopisů nepodívají, na obyčejné lidi a jejich život, jejich problémy a neustálé boje o přežití.
