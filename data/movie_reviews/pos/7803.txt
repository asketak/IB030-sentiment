----- "Účelem této války je zabránit všem budoucím válkám." ----- Víte ... nějakou chvíli se vám může zdát, že jde o vyprávění těžce schematické - a navlas stejně prvoplánové. Tvrdý vojenský výcvik a zápas nováčka se všemi protivenstvími i se sebou samým ... jako už mnohokrát - obehraný černobílý příběh odehrávající se pro tentokrát v inovovaném atraktivním prostředí a korunovaný - jak jinak nežli závěrečnou impozantní bitvou. Jenomže jak plyne čas, začnete pochybovat - s napětím čekáte, jestli (a kdy) TO přijde ... přelomový moment - zvrat, který změní úhel pohledu. A potom ... prostě jen SKONČÍ HRA - a najednou všechno dává smysl. Díváte se na sebe z bezedných hlubin vesmíru ... možná se poznáváte ... trochu vás mrazí ... a nemáte co dodat.
