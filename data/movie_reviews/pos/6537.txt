Napriek určitej podobnosti netreba čakať ďalší ELITE SQUAD. Ide tu hlavne o postavy a ich osudy v skutočnom európskom svete (žiadne drogami a zbraňami preplnené Rio alebo Mexiko). Ale film dokáže navodiť ten správny pocit nespravodlivosti a vážnosti situácie okolo boja so zločinom v uliciach. Tvorcovia si neberú servítky a na plné ústa pomenúvajú problémy - žiadne všeobecné termíny ako imigranti či neprispôsobiví občania, na vine sú Rumuni, Albánci, Tunisania atď. Dráma, ktorá nemoralizuje a necháva na diváka, aby si určil hranicu, kde končí práca dobrého policajta a kde začína zneužívanie jeho právomocí...
