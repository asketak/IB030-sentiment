Typický gotický horor mexické produkce na drákulovské téma se všemi znaky žánru (hrad, krypta, ženy v nočních košilích, kočár tažený vraníky, mlha atd.), připomíná pastiš podobných hammerovských a starších amerických filmů. Proti upírovi (který tu má překvapivě zhruba stejnou sílu jako člověk) chrání denní světlo, křížek, ale též mandragora. Nezapře se ani nízkorozpočtovost filmu (ač jde o první barevný mexický horor), legrační je maketa hradu hned v úvodu; ostatní pojetí interiérů i exteriérů je sice jednoduché, ale výtvarně poměrně kvalitní. Tento - u nás takřka neznámý- film Federica Curiela patří k tomu lepšímu, co lze z mexické brakové tvorby 50. a 60. let spatřit.
