Tohle je jedno z mých nejtěžších hodnocení, jelikož i po druhém zhlédnutí po dlouhých osmi letech Milionáře z chatrče vidím přesně na 4 a půl hvězdy. Za originalitu a odlišnost od hollywoodských kravin se ale nakonec přikláním k 5 hvězdám, mají však sakra odřené uši. Boyle opět na režisérském křesle nezklamal, navíc měl kolem sebe skvělého kameramana, scénáristu, střihače, skladatele (soundtrack už léta zbožňuji) a v neposlední řadě parádní herce (Patel film dokázal utáhnout a Pinto je opravdu nádherná). Konec je přeslazený - až na SPOILER smrt bratra KONEC SPOILERU - ale na mě působil spíše  bollywoodsky, takže mi výjimečně nevadil, ani ty řeči o osudu mě zase tak moc neiritovaly. P. S. Na chyby v logice kašlu, filmy hodnotím podle toho, jak mě bavily, a obzvlášť u takovéto pohádky fakt nechci řešit, jaká jsou skutečná pravidla v Chcete být milionářem odlišná od těch ve filmu.
