Dům z karet ukazuje v plnej kráse, že politika je ako šachy. Každá figúrka (postava) má vopred priradenú hodnotu, ale v rámci rozohranej partie sa ich vplyv na hru môže razantne zmeniť. Francis Underwood spolu s Claire tvoria kráľovský pár a tvrdo pracujú na tom, aby to tak aj zostalo. Kevin Spacey spolu s Robin Wright tvoria jeden z najlepšie herecky zvládnutých párov. Páči sa mi, ako do seba skvelo zapadajú príbehové akcie a reakcie. Páčia sa mi Underwoodove vysvetlovačky smerované k divákom. Navyše tu absentujú zbytočné postavy, ako aj zbytočné epizódy. Pokiaľ máte chuť na 5* seriálové drama, tak si nechajte prerozprávať tento príbeh o cene amerického sna.
