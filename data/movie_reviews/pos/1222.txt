Filmů o vichystické Francii nenajdeme zrovna mnoho a myslím, že je to škoda. Pokud se totiž povede zvládnout zobrazení kontrastu mezi kolaboranty a odbojáři tak zdatně, jak to v tom snímku předvedl Lelouch, opravdu se je na co dívat. První polovina je sice poněkud nudnější, ale slouží k vytváření kostry pro vynikající závěrečnou čtyřicetiminutovku. Ta pak dokonale graduje a přináší očekávanou pointu. Pochvalu určitě zaslouží i zajímavá hudba a herecké obsazení, kde si především Marlène Jobert získává další a další sympatie každým záběrem. Povedená záležitost, solidní 4*.
