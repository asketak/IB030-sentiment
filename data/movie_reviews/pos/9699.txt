Spíše než pokračování Ju-on z roku 2014 se dá klidně říci, že je to druhá půlka filmu, který byl kvůli dlouhé stopáži rozdělený. A pro mě osobně je to ta lepší půlka. Zatímco v první 90ti minutovce strašil hlavně Toshio, který ale právě bohužel pro mě jako bubák je absolutně nefunkční, a Kayako se objevila až ke konci, tak v této 90ti minutovce už má Kayako více prostoru a já byl opět jako kus želé. Tahle postava mě prostě děsit nepřestane nikdy. Přitom začátek filmu se vezl ve stejném tempu jako úvodní 90ti minutovka, pak ale přijde pro mě cca 40 minut čiré hrůzy (scéna kdy v domě matka s dcerou "bojují" s Kayako je neskutečně mrazivá zvláště když na horor koukáte ve dvě ráno v absolutní tmě) . Po této scéně do konce filmu zbývalo cca 20 minut a já si říkal, že teď už to asi rejža netrumfne. No minimálně se tomu s poslední scénou vyrovnal. Znepokojivé zvuky, parádní kamera, hrůzná Kayako a absolutní beznaděj tomu dává vše co má horor mít. A já v životě nechci dveře se škvírkou na dopisy.
