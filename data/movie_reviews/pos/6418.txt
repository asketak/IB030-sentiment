Ale to se podívejme, Brandovi režie vážně docela šla. A i když měl pocit, že mu studio sestřihem z pěti hodin do dvou a čtvrt zplacatělo charaktery postav, pořád je jejich zamýšlená morální ambivalence, naznačená v originálním názvu („one-eyed jacks“, pikový a srdcový kluk, ukazují na kartách jen jednu tvář a druhou skrývají), znatelná a na tu dobu osvěžující podobně jako přímořské scenérie nebo orchestrální muzika postavená na žestích, takže působí víc jako z Hitchcocka než jako z westernu. — Na DVD z LK mimochodem není ořez, ale open matte verze – víc obrazu nahoře a dole, ne míň vlevo a vpravo, i když na levé straně v tomhle případě přece jen kousek chybí. Barvy jsou ovšem opravdu pekelné, z Technicoloru zbylo cosi, co vypadá jako ručně kolorovaný ČB film, takže atmosféra notně posunutá.
