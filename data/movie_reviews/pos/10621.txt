  "That diamond is my ticket out of this God forsaken continent."   Danny Archer (Leonardo DiCaprio) je pašerák diamantů. Uprostřed války v Sierra Leone je muž, který se snáze vylže z čehokoliv. Prodává, pašuje, lže a podvádí. Když zaslechne ve vězení o růžovém diamantu, který je velký jako ptačí vejce, tak neváhá a spojí se s rybářem (Djimon Hounsou), který ztratil celou svojí rodinu, díky povstalecké RUF. Ovšem dojít doprostřed džungle, když kolem zuří občanská válka, to není zrovna jednoduché. Oscarový snímek, který neproměnil ani jednu ze svých pěti šancí. Nezbývá mi než kroutit hlavou. Edward Zwick výpravné a emoční filmy umí. Díky skvělé kameře se podíváme na krásná místa Afriky. Díky hudbě v nás režisér probouzí emoce. Díky příběhu, zas zamyšlení. A díky hercům je to snáze uvěřitelné. DiCaprio hraje skvělý charakter, a jakmile se na scéně objeví Jennifer Connelly, tak se probouzí i vášeň. Tím, že se Zwick zaobírá hledáním diamantu, tak je romantická linka mezi hlavními postavami velmi snadno uvěřitelná a na konci na mě působí až dojemně smutně. Možná i lépe než kdejaký romantický film. Zwick navíc jako v případě Posledního samuraje (2003) tvoří i historické drama s důležitým podtextem. A to vlastně, že v Africe v roce 1999 bojovali děti se samopaly docela běžně. Krvavý diamant je tak skvělým filmem plný emocí a úchvatného příběhu. Navíc podpořený hezkou a dojemnou hudbou. (90 %)
