Osvěžující příběh mnoha lidiček z této poválečné doby, kde mně mnozí přirostly k srdci. Svým způsobem je to tak trochu menší odnož Panství Downton. Sedněte si do křesílka a nechte se unášet tou dobou, láskou, zradou, vnitřním bojem, pokrytectvím, odhalováním různých tajemství a držte všem, kteří to budou potřebovat, palečky. Cítím to stejně jako evulienka3, díky za  její tip. A jdu na druhou sérii......kde jsem byla místy napnutá jak struna. Marta Dusseldorp je sympatická, Sarah hraje na jedničku a Elizabeth, které se ujala Noni Hazlehurst  je přímo k sežrání....někdy doslova. Tak a je tu třetí série, jen mám takový zvláštní pocit, že by nahoře mělo být napsáno: "Pouze pro ženy". Škoda, že na konci třetí série mám pocit, jako by to už šili horkou jehlou a konec téměř vybízí k další sérii, které se už ale nedočkám, takže to bylo mírné zklamání. Nicméně jim slabší trojku dám za ty postavičky, které byly skvěle vybrané a Sarah i Georgovi držím palce.
