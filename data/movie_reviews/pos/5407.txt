Svého předchůdce v podobě minisérie s názvem Police Squad sice nepřekonává, ale stále patří mezi nejlepší parodie, jaké jsem doposud viděl. Tvůrci vlastně natočili takovou akčnější variantu klasické české adventury od Zima Software - Polda. Tentokrát se však jedná o ztřeštěnou plošinovku, kdy polda Pankrác ala Frank Drebin stíhá své mistrovské dialogy za běhu, za jízdy, za skoku, při lezení po římse s vykláním penisu kamenné sochy a mnoha dalších vypjatých momentech. Frank totiž sešlápne plyn až na podlahu a ne a ne zabrzdit...
