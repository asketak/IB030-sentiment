Zhlédnuto na Febiofestu s bonusem, že film uváděl hlavní herec filmu z Izraele Itay Tiran a po filmu s ním byla i beseda, kdy odpovídal na všetečné dotazy diváků. To bylo moc fajn. Akorát se nad tím nese stín, že režisér filmu loni spáchal sebevraždu a nikdo netuší proč, ale herci a štáb film vzali pod svá křídla a propagují ho ve světě. Film samotný je pro mě geniální v jedné věci a to v dialozích. Které jsou mnohdy úplně od podlahy, až vidlácky přirozené, což nebývá zvykem. Nepůsobily vůbec strojeně a byla to díky nim velká zábava a humornost (záměrná). Třeba ve chvíli kdy nevěsta kope v zemi aby našla pohřbenou kostru: Nevěsta: třeba tu jsou další mrtvoly. Bratr nevěsty: Jestli tu jsou další, tak to se z toho všichni poserem. Do té situace a toho dění to sedlo naprosto dokonale a dlouho jsem nemohl přestat se smíchem jako většina, nebo ne-li celé kino. Ačkoliv příběh samotný je docela temný o posednutí. Neřekl bych démonem, jako spíše duší. Film se dá popsat taky jako film o svatbě, protože celé to je vlastně hlavně o svatbě a svatebčanech. Uvidíte poláky v dobrém i špatném světle jejich svateb a jak se staví k problémům. Navíc ne vše co je k vidění se skutečně odehrává a rozdíl mezi fantasií a reálem se tu směle smazává. Což umocňuje závěr filmu. Každopádně spousta hlášek se vryje do paměti a postava na mol sťatého doktora, který ale přeci vůbec nepije, jakbysmet.
