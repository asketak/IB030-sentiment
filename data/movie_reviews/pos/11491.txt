Filmy o šikane sa väčšinou uchyľujú k dvom extrémom. Buď veci zľahčujú, alebo pritvrdia tak, že aj Al Capone by pri nich vyzeral ako neviniatko. Šikana má mnoho aspektov a väčšinou sa filmy dotknú iba niektorých z nich. Tu outsider Jakob nevedel, ako vyjadriť náklonnosť Hane, a tak to z mosta do prosta (či skôr do naha) natočil. Veľmi presne je vystihuté ich vzájomné nepochopenie, napriek obojstrannej snahe a láske. Vykreslenie rodinnej anamnézy dokonalé a ten záver režisér, či skôr scenárista, ustál s veľkým prehľadom.
