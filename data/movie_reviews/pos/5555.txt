Převeliká škoda úplného konce filmu a těch desítek křupanů a kriplů, kteří byli v kině se mnou !!  Ale popořadě, fakt jsem po hodně dlouhé době zase viděl horor se vším všudy tak, jak by se podle mě měl správný horor točit. Ve filmu se (kromě již avizovaného přehnaného a vůbec nehodícího závěru) neobjeví jediný digitální trik, takže "po Wanovsku" jsou všechny lekačky budovány na základě hudby a 100 % hereckých výkonů. Už jsem to zmínil i u komentáře k filmu Room, ale fakt by se měly udělovat i dětské ceny akademie, tady mladý Harvey Scrimshaw svým výstupem zastínil i tak skvěle hrající oba hlavní protagonisty. Tvůrci filmu chtěli vybudovat skvělou atmosféru za každou cenu a podařilo se jim to například i tím, že všichni herci používají jakýsi staroanglický dialekt, který (pokud se dobře uchopí), dokáže již tak hutnou atmosféru ještě umocnit. Dalším padnoucím prvkem je přítomnost kozla a onoho mýtického přiřazování k ďáblovi. Silné náboženské přesvědčení. A mnoho dalších důležitých prvků, jež tvoří nedýchatelné prostředí. Už to tady taky párkrát zaznělo, film by si v určitém slova smyslu podal ruku s Vesnicí - dlouhé záběry na les a všudypřítomný strach a obavy tam vůbec chodit, hlavní postavy v nenadálé a nestandardní životní situaci atd atd. Jsem vážně rád, že jsem šel do kina kvůli formátu a zvuku, o to více jsem byl zase nasraný tlupou kreatur, požírajících popcorn, chichotajíc se v nevhodných momentech. Závěrem mého dopisu bych chtěl říct, že film jednoznačně doporučuji všem milovníkům hororů, a především těm, kteří zde nečekají hektolitry krve a digitální potvory................moje hodnocení = 8,5 z 10.
