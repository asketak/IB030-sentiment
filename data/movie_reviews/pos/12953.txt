A tady se superlativy šetřit nebude! Filmem V HLAVĚ se studio Pixar vrací do špičkové formy jakou mělo naposledy snad začátkem milénia (v mých očích je to jejich nejlepší počin od Úžasňákových z roku 2004). Neuvěřitelně vypiplaný scénář plný úžasných nápadů (skoro by se chtělo říct, že jde o pixarovský Počátek :-)). Nenechte se zmást trailerem, že by šlo o neustálé konfrontace emocí různých lidí. Téměř celý film se odehrává v hlavě 11leté holčičky a hlavním tématem je přechod z dětství do dospívání. Emoce v řídícím centru, celý systém získávání, udržování i ztráta vzpomínek - to vše je dokonale vymyšleno i ztvárněno; zábavně i dojemně. Zasloužený animovaný Oscar!
