Literární předlohu jsem nečetl. Černobílé zpracování a detaily způsobu bydlení horníků ruku v ruce s tíživou sociální situací mohou připomenout některé z filmů tzv. éry "Kitchen sink realismu" britského filmu, kam pocitově řadím tohoto Reisze, či Lawrencovi Syny a milence (ti stejně jako Reisz oficiálně nepatří do Kitchen Sink, ale děj je také o hornících) vzdáleně pak A Place to Go. Věřím kolegům, že literární předloha musela být notně pokrácena, všichni známe rozšafnost francouzských romanopisců 19. století... Původní český dabing režírovaný mistrem československého dabingu Ludvíkem Žáčkem je raritkou, na kterou zřejmě jen tak nenarazíte (proč film nevysílá ČT?), z dnešního pohledu se ale může jevit raritním i pohled naivní dělnické veřejnosti na počátky internacionálních tendencí (a konec konců i chápání počátků kapitalismu, vždyť Francii ještě čekalo politické vystřízlivění ve střetu s Pruskem). Zážitek zvuku, hlasu i obrazu, nikoliv děje. "Pokus o koitus" jsem ve filmu nezaznamenal...
