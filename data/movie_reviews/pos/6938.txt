Jasně, žena žijící divoce v lese jako zvíře si bude holit podpaží. Úplně to vidím. Hned někde mezi vybíráním mravenců z mraveniště, chcaním do řeky a žraním syrových ryb si pravidelně namydlí podpaží a sjede si ho trojbřitým strojkem. Ale jinak, navzdory tomu, že je ta zápletka a příběh samotný trochu, jak to říct, neskutečný a ne zcela uvěřitelný (i v rámci filmové/literární fikce), jde o zajímavý obraz toho, jak největší bestií dokáže být "slušný otec rodiny", jedoucí podle oněch zlatých rodinných tradic a hodnot, které dovádí ještě o kousek dál. Ketchum prostě tyhle temné stránky lidství vykresluje až nechutně bravurně (nebo bravurně nechutně?). A zdá se, že se to v již zajeté spolupráci s Lucky McKeem podařilo převést i do filmové podoby. Neboť Woman, nebude-li se člověk moc nimrat v tom, co se před ním odehrává, je zajímavé pokoukání. Napínavé a takové vnitřně hnusné. Jinak lesní žena (odmítám ji nazývat kanibalkou, protože to není z příběhu vůbec zřejmé) je ztvárněna velmi dobře. 3.5*
