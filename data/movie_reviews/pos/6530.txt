Ačkoliv si myslíte, že to bude srandovní komedie o jednom papouškovi, najednou přijde šok a zhruba po třiceti minutách změna celého aranžmá filmu, kdy začne "film o (ve) filmu", a to tak skutečným stylem, že si asi pět minut říkáte, jestli to náhodou nebude asi dokument. Naštěstí si to začne celé samo ze sebe vtipně utahovat, ale zároveň tak trochu zbytečně šťourat v historickém odkazu, který dodnes vzbuzuje hádky nejen v hospodě čtvrté cenové, ale i mezi kamarády vysokoškoláky a vzdělanými lidmi. Ano, každý národ má svoje trauma, ale v tomto filmu si z Mnichovské zrady utahuje krapet "divně". Někdy vtipně, někdy trochu vážně, a někdy až příliš zbytečně. Myslím, že odkaz do minulosti je třeba neustále mladým připomínat, a tak tomu i tento film pomohl. Ovšem mystifikace je možná někdy až tak velká, že jsem místy dokonce dostal chvilku pocit, že to tak, jak to říkají herci ve filmu (děj se nesmyslně a dlouze zastavil), je snad pravda. Ale naštěstí jen na chvilku. Herci výborní, Myšička exceluje a opravdu to není žádná oddychová komedie. Spíš taková dramedie. 75%
