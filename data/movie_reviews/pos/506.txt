Aj napriek svojej dĺžke ma Kubrickova Lolita dokázala baviť takmer po celý čas (až na pár krátkych menej výrazných scénok). Nielenže je výborne obsahovo koncipovaná, ale niektoré momenty ma dokázali aj rozosmiať svojim svojráznym čiernym humorom, miestami ma dokonca zabavil už len žiadostivý Humbertov pohľad. To najlepšie na filme je však po psychologickej stránke výborne rozpracovaný nerovnocenný vzťah medzi Humbertom a Lolitou a to so všetkými dôsledkami. Samozrejme nemôžem zabudnúť ani na excelujúceho P. Sellersa, ktorý sa tu predviedol vo svojej životnej forme. Ďalší Kubrickov vydarený film. 85/100
