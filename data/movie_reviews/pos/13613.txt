Přijímá místo kouče basketbalového družstva na střední škole v Baltimoru a jeho úkolem je pozvednout tým - po nevydařené sezóně, aby zase vyhrával. Kouč Carter má však vyšší cíl - zlepšit kromě výkonu hráčů také jejich morálku a studijní výsledky a zvýšit tak jejich šanci na další studium a pokračování v basketbalové kariéře...Možná nejzajímavější film ze sportovního prostředí, jaký jsem viděl. Nejen, že je zábavný, má spád a výborného Samuela L. Jacksona v titulní roli, ale přináší také významné poselství a má několik silných okamžiků. Na jedné straně stojí tvrdý a nesmlouvavý Carter a na té druhé parta nevycválaných hajzlíků, předurčených pro kriminál. Ti - převážně černí kluci, však mají v sobě i mnoho dobrého, jen je potřeba to pozitivní v nich probudit. To se postupně trenérovi daří. Snímek má mnoho společných myšlenek a rysů s dalším velice dobrým filmem Cesta za vítězstvím, ale má ještě o stupínek navrch. 90%.
