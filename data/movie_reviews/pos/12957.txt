Holky děkuju! Patřím mezi nemnoho šťastlivců, kteří strávili ve VIP sektoru karlovarské KV arény celé tři dny vyřazovacích bojů MS v basketu žen 2010. Přál bych každému hladovému sportovnímu nadšenci, aby mohl být součástí té úžasné atmosféry a ještě si k tomu zdarma nacpávat panděro seriózní potravou, různými nápoji i nedietními laskominami. Ten zážitek byl natolik silný, že musím maximálním počtem hvězd hodnotit i tento dokument, který ve mně probudil krásné vzpomínky, ale jinak mne trochu zklamal. Hlavně tím, že kamera víc běhala po autobusu a po šatnách než po palubovce a přesto nedokázala zachytit jednu podstatnou věc - únavu hráček. Po fantastickém čtvrtfinále s Austrálií (http://www.ceskatelevize.cz/ivysilani/10294652468-ms-v-basketbalu-2010/210471290510014-australie-cesko) jsem totiž potkal trojici Eva Vítečková, Petra Kulichová, Ivana Večeřová a přestože jsem měl velkou touhu se s nimi digitálně zvěčnit, tak jsem to neudělal, protože ty holky sotva stály na nohách. Takže ještě jednou díky za jedinečný zážitek.
