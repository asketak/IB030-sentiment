A Oskara získává... Přijde mi, že akademie tento rok doháněla především resty z minulých let. DiCaprio samozřejmě pro tento snímek obětoval hodně, ale stále se jedná o ceny za herectví a nikoliv za soucit nebo lítost, že? Tím rozhodně nechci jeho výkon nijak shazovat, ale všichni moc dobře víme, že prostě toho Oskara měl dostat za Vlka z Wall Street a ne za Revenanta. Naopak takový Hardy byl i zde naprosto skvělý a klidně by si tu sošku i zasloužil. Pořád z něj má ale člověk pocit, že ty zachmuřené, mračící se bad ass typy nemusí až tak hrát. Iñárritu zde opět předvádí to co mu jde nejlépe a to samé Lubezki, jehož rukopis je mezi kameramany rozhodně nejvíc viditelný a rozhodně budu jeho další projekty bedlivě sledovat. O náročnosti snad nemusím ani začínat, když je nutné natočit bez jediného střihu 3-5 minut akce. Přesto pro mě osobně snímku někde ve 2/3 mírně došel dech a na emotivně vypjatý závěr ho již nestihl naplno načerpat. Celkem vzato jde ale stále o velmi solidní práci.
