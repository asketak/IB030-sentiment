Předtím než se člověk začne koukat na tuto show, je důležité uvědomit si a ujasnit si, co je jejím účelem a co od toho můžeme očekávat. Hlavní myšlenka je vcelku jasná. Darovat peníze na charitu, zatímco se budou herci snažit pobavit diváky tím, že si tuto show užijí. Podle množství odpadů ale soudím, že většina z vás pravděpodobně očekávala kultivovanou společenskou show, kde to jen bude hýřit vysokým intelektem. Že to ve spojení s TV Nova nedává smysl? Ne, vážně nedává, ale jinak si to skutečně nedokážu vysvětlit, protože já se náramně bavím. Šla jsem do toho s tím, že uvidím trapnou show, kde se budou herci a herečky předhánět v tom, kdo ze sebe udělá většího blbce při parodování jiné celebrity, ale dostala jsem něco mnohem serióznějšího. Je to možná blbost, ale má dobrý účel a je vidět, že vystupování všichni berou vážně a svědomitě se na ně připravují. Některé výkony mi vážně přišly úžasné a zaslouží si obrovskou pochvalu.
