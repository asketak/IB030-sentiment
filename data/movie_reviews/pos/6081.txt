Batfleck rulezz! Akorát mi tam trošku zacláněl ten Superman! :D To už ale dávám na vědomí delší dobu, že mě Cavillovo Superman příliš nebaví. Nicméně, pokud bych se měl rozepsat trošku obšírněji, rozhodně chválím naprosto famózní začátek, který nakopne celou Batmanovskou existenci pro DCEU, přičemž mi ani nevadil onen milionkrát provařený origin (90s filmy, Nolan, animáky, Arkham herní série, seriál Gotham). V ten moment si mě Batfleck napevno získal. Následuje Snyderův fetiš pro komiksovou stylizaci podpořený hutnou a dobře známou Zimmerovsko-Junkiovskou skladbou (je ovšem individuální nakolik člověk ocení velice známé melodie z Man of Steel). Nakonec jsem se i naladil na závěrečnou půlhodinovou válku o opuštěný ostrůvek kdesi mezi Metropolis a Gothamem, kde všechno neuvěřitelně bouchá a Snyder tím ukazuje, že film natáčel takřka dva roky. Mezi tím ovšem najdeme tolik scénáristických glitchů, kterým možná dodá druhý rozměr ona slibovaná extended verze, ovšem pro tento účel a plnohodnotné 150ti minutové dobrodružství občas člověku přestává rozum stát. Nicméně do toho nebudu dál rýpat, stejně jako předchozí díl i tento kousek rozdělí diváky na dva tábory, ovšem já se rozhodl kvůli namakanému a věčně zamračenému Benu Affleckovi přeci jenom přilepšit. Bavilo mě budování univerza, povětšinou mě otravoval Jesse Eisenberg, který nesahá takovému Kevinu Spaceymu (vlastně jedinému světlému bodu toho jednoho strašlivého filmu) ani po kotníky, ale třeba do té postavy doroste až půjde na věc lysohlavý. Možná ještě přihodím bodík, pokud za pár měsíců uvidím Robina umláceného páčidlem :P 8/10...[23.3.2016_Cinema City IMAX_Flora]
