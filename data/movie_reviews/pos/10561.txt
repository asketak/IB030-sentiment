Pre mňa má Broadchurch také zaujímavé presahy. Napr. poukázanie na eventuálne pozitívnu úlohu cirkvi v časoch, kedy jej ľudia neveria, resp. jej neprikladajú dôležitosť, ale pritom potrebujú podporu zvonka a slová, ktoré im dajú nádej a morálnu podporu. Alebo láska muža k chlapcovi, ktorá môže ale nemusí prejsť do sexuálnej roviny. Alebo ako nás môže naše odsúdenie druhých (ako si nemohla vedieť, čo robí tvoj manžel?) veľmi rýchlo dobehnúť a aké to musí byť hrozné, keď sme odrazu my tými, ktorým tí druhí neveria. A k tomu tá malomeštiacka zmeska rôznych charakterov a príbehov. Vydarené.
