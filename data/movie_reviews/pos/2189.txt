Výborný, vkusný, jakéhokoliv bulvárního materiálu prostý dokument o jednom z nejlepších fotbalových útočníků všech dob, Thierry Henrym. Thierry je srdcař, jeden z posledních, přišlo mi, jako kdyby byl po celou stopáž dokumentu takovej nějakej posmutnělej, že už ty jeho krásný časy, a i krásný časy Arsenalu, pominuly. Film popisuje všechny jeho sezóny v dresu Gunners, od jeho příchodu na Highbury v roce 1999, až do jeho odchodu z Emirates Stadium v roce 2007. Samozřejmě neopomene ani jeho působení v Barceloně anebo jeho krátký comeback v sezóně 2011/12. Popravdě jsou jenom dva fotbalisté, které jsem soupeřům Manchesteru United (jakožto jeho fanoušek) záviděl- liverpoolský Steven Gerrard a hlavně Thierry Henry, pro mě osobně nejkomplexnější útočník všech dob. A ty góly...
