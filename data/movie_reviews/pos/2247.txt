Svet holocaustu podľa Laszla Nemesa. Saul v podaní výborného Gézu Rohriga nás sprevádza táborovým peklom. Film je veľmi sugestívny. Všetky nepríjemné veci sú nám prezentované zvukom než obrazom. Ten je natoľko sústredený na hlavného hrdinu, že nemá kedy obsiahnuť všetko šialenstvo okolo. Sualova takmer naivná túžba pochovať svojho syna je natoľko silnou motiváciou, že každý jeho čin a pohľad je motivovaný a pochopiteľný. To že je absolútne irelevantný a bláznivý je nepodstatné. Úvodná scéna v spaľovni a pri horiacich jamách sú veľmi dobre vydramatizované. Pre mňa je ale najsinejšou scénou finále a Saulovo zúfalstvo z celej situácie až k finálnemu úsmevu. Ako debut dokázal Nemes aktualizovať aj po toľkých rokoch a filmoch veľmi špecifický pohľad na túto tému. Stále to nie je ale film, ktorý by mi naplno predal bezútešnosť a hrôzy koncentračných táborov. Po Wilderových Mlynoch smrti mi zostali obrazy v živej pamäti aj dnes. Saul ide výraznejšie umeleckejšou rovinou. Mustang sa mi ale v rámci oscarových nominácií páčil viac. Saulov syn je ale rozhodne film, ktorý hravo ukazuje že Európa má stále čo povedať a Amerika sa skrátka stále nechytá.
