Zootropolis je vskutku nádherně udělaný animák, co se zpracování týká. Vedle toho film nabízí množství rozličných postav a scén, které jsou jak humorné, tak potemnělé a plné akce. Nejvíce mě dostala, tak asi jako valnou většinu diváků, scéna z dopravního inspektorátu plného lenochodů, u které jsem se nesmírně pobavil. Další sekvence jako parodie na Kmotra nebo honička miniměstečkem byly třešničkami na velice dobrém dortu, který oplýval všemi barvami a velice mi zachutnal. I když mi byla celkem jasná identita hlavního záporáka už tak od půlky "vyšetřování", tak i přesto nepatří Zootropolis někam mezi šedý průměr - je zde hezky vykreslena společnost na příkladu zvířat a nechybí ani narážky na různou rovnoprávnost mezi jednotlivci. Zkrátka milé a příjemné překvapení v podobě sympatického animáku plného barev, humoru a akce, který je zakončen úžasnou písní "Try Everything" od Shakiry.
