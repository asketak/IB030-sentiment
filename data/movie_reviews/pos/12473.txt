Stevie je rozhodně jeden z ,,top five,, na mém osobním koncertním seznamu umělců, které bych hodně rád viděl a slyšel live. Tenhle záznam mě jen utvrdil v tom, co jsem vlastně už dávno věděl, a to že Stevie Wonder je posel boží a hudební prorok, který svojí muzikou mazlí naše pošramocená srdéčka a jako mávnutím čarovného proutku nám kouzlí na tváři blažené úsměvy. Fanoušek funku a jazzu musí bejt na pokraji blaha, a možná na chvilku zapomene i dýchat, když se Stevie vytasí se skvosty ze svého geniálního alba ,,Innervisions,, jakými jsou namátkou ,,Higher Ground,, nebo taneční ,,Don´t You Worry ´Bout A Thing,,. Píseň ,,Visions,, je zde dotáhla do naprosté dokonalosti. Jeho koncerty jsou oslavou života. Je to v podstatě velmi spirituální záležitost. Kdo mě napadá jako další muzikant, který se tomu blíží a stále vystupuje, je např. Santana. Ovšem Wonder je alespoň pro mne, ještě o krůček k tomu hudebnímu nebi přeci jenom blíže. Tento koncert je co do muzicírské kvality naprostým vrcholem olympu. Zde to není jen o skvělém hudebním zážitku se všemi aranžemi a skvělou kapelou, vynikající perkusionista Munyunga Jackson, hráč na bicí Stanley Randolph, kytaristi Kyle Bolden a Errol Cooney, Saxík Ryan Kilgore a taky basák Nathan Watts. Všichni jdou až na dřeň a posílaj do lidí proudy energie.
