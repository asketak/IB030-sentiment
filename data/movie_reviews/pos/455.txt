Po velmi rozporuplných pocitech posledních třech filmů Stevena Spielberga jsem si řekl, že když už ne teď, tak nikdy. Nakonec jsem shlédl film, který se více podobá kvalitám jeho dřívějších snímků. Most špionů je kvalitní řemeslná filmařina, na které jen těžko najdete nějaké zásadní chyby, ale ty by z rukou takového umělce čekal málokdo. Žánrově se jedná o špionážní film plný skvělých dialogů v čele s tradičně kvalitním výkonem Toma Hankse. Celkový dojem mám velmi dobrý, i když bych od Spielberga stále čekal něco dynamičtějšího a zásadovějšího. Ovšem některé sekvence skvěle vykreslují atmosféru studené války (stavba Berlínské zdi a její přecházení bylo opravdu povedené).80%
