Drastická, brutální a syrová ukázka příběhu jednoho maďarského "uklizeče" plynových komor, který se celou stopáž snaží sehnat člověka, který mu za řádných maďarských zvyklostí pomůže pohřbít syna. Tento snímek vyplouvá na hladinu pozornosti hlavně kvůli opravdu všetečné POV kameře, která divákovi neumožňuje moc vidět kolem a naopak přispívá k jeho fantazii a představám, co to támhle asi vidí  rozmazaného v pozadí. Nemes trápí diváka i za pomocí opravdu nepříjemných zvuků a grimas hlavního hrdiny a vy jen můžete hádat, co zrovna cítí. Na Son of Saul oceňuji hlavně formu zpracování, příběh už je trošičku jiná kapitola. Na něm není moc co hodnotit. Pomáhá nám akorát sledovat psychický rozklad a průběžné otrkání se hlavího hrdiny, kdy ve finále zjistí, že moc šancí na úspěch nemá a vyrovnává se s hrůznou situací svým vlastním způsobem. V kině opravdu nepříjemná věc, ale dobré vidět.
