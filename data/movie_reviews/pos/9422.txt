Pro holky s kytarami jsem měl vždy slabost a Bangles měly to štěstí, že hrály v době, kdy jsem mladicky hltal úplně všechnu hudbu a vzrušilo by mne i mnohem méně dráždivé hudební těleso. Osmdesátkovou kariéru Bangles jsem zkrátka sledoval v přímém přenosu od rozverného pouličního klipu Hero Takes a Fall, přes taxikářské hádaní se Spockem v Going Down to Liverpool, úžasnou hitovku Manic Monday, převážně černobílou koncertní pohodovku If She Knew What She Wants, koncertně faraónskou vypalovačku Walk Like an Egyptian, zmatené cestovatelské zesměšnění Lionela Richieho ve  Walking Down Your Street, hypnotickou hippie šlehu In Your Room, plážový oplodňovák Eternal Flame až k svižnému koncertnímu kroucení zadků v Be With You. Já jsem tomu vlastně původně chtěl dát čtyři hvězdy, ale nostalgie je potvora a když už jsem si ty klipy připomněl, tak je to bez kompromisu za pět.
