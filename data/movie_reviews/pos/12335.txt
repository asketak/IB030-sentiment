Připadá nám, že v druhé polovině 19. století každý Francouz, který vzal do jedné ruky paletu a do druhé štětec, se stal skvělým malířem; že každý mladý Angličan, který v šedesátých letech minulého století vzal do ruky elektrickou kytaru, byl samosebou virtuozem - a nyní, jako by každy Maďar, který vezme do ruky kameru, byl nutně báječným vykladačem fantastických příběhů... Stručný děj: (samozvanému?) správci parkoviště se snaží dostat pod kůži těžce nemocný magnát ze sousedství. Nakonec se mu to (byť za cenu vlastní smrti) podaří. Správce zbavený svého osudu (ve filmu je objasněn) si musí hledat novou cestu. - Podstatou filmu jsou však otázky, které si divák musí vyřešit sám: Jaký význam má "místo" (lokalita) obecně? Proč tak prudký střet při snaze "dostat se pod střechu"? Kde jsou meze "legitimních: prostředků? Má člověk něco cennějšího, než je jeho "vlastní osud"? A samozřejmě atd.
