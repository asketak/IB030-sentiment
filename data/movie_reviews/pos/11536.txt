Tlieskam. Občas to síce pekne smrdelo treskou a čajkami ale... Severské detektívky sú preslávené po celom svete, nie je však žiadnym tajomstvom, že Island v tomto smere za svojimi susedmi značne zaostával, teda až doteraz. Pretože čo sa podarilo Baltasarovi Kormákurovi je doslova famózne. Najdrahší islandský TV projekt (asi 6,5 mil €) totiž válí od prvej časti tak , že ma to opantalo až kým som nedopozeral posledný diel. Typická severská atmosféra umocnená zimou na ostrove, kde všetko začína nájdeným torzom tela v mori a príchodom turistickej lode do prístavu. Je až s podivom, že národ, ktorý má niečo cez 300000 obyvateľov dokázal naškrabať hercov do takéhoto solídneho  dielka. Tam by som asi videl aj najväčšie mínusy celej série – obmedzený výber hercov a výkony niektorých z nich a našlo by sa možno ešte zopár detailov, ale... keď vezmem do úvahy kde a za akých podmienok to vzniklo, tak nemám žiadny problém trochu nadhodnotiť a posielam na Island 5-ku za príjemne strávený čas.
