Prima oddechová zábava s fantastickou výpravou a bohužel také několika výhradami, z nichž za některé může české znění (písně skoro nemají šťávu) a za některé originál (opět píseň, tentokrát ta krále Louieho, která se do scény vlastně nehodí, dále málo využitý had Ká a úplný závěr, který je překvapivě pohádkovější než v původním animáku). Jinak se mi Kniha džunglí líbila a jsem rád, že na ni Jon Favreau po všeobecné nespokojenosti s Kovboji a vetřelci vůbec dostal peníze a že odvedl dobrou práci. Povedla se i hudba Johna Debneyho, která se opírá hlavně o dobře známé motivy, ale má i pár vlastních nápadů, no a nejlepší postavou je samozřejmě Balú s mimikou Billa Murrayho.
