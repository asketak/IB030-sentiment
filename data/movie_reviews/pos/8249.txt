Abych řekl pravdu, nejsem vyznavačem klasických stripů o Snoopym - některé mi přišly trochu moc infantilní a jiné zase vtipné jak dědovy ponožky... Ale film vůbec nebyl špatný - děj byl souvislý, příběh se odvíjel nenásilně, postavy nebyly křečovité, ulítané, zblázněné a zbrklé, jako v některých jiných animácích - prostě takové to "pohodové domácí žvýkání" při sledování s "omladinou", které se film také líbil. Nejvíc mne pobavila představa, že by malý Charlie mohl za víkend přečíst Vojnu a Mír od Tolstoje a ještě z ní vytvořit smysluplný výcuc (vlastním doma také jedno vydání, které čítá zhruba 1500 stran) - ale je to pohádka a tak to divák musí brát. Film pobavil, má u mne slabší čtyři hvězdy...
