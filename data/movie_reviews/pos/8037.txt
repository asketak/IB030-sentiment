Vynikajúci film s prostým námetom. Chlapec bez vzdelanie z indických slamov postaví celú svoju krajinu pred kockatý televízor v upotenej obývačke. Všetci sú zvedavý na jeho vystúpenie v relácií Milionár. Na jeho posledné miliónové otázky... na jeho mierne zúfalý pohľad, ale hlavne, na jeho osud. Dokáže vyhrať senzačnú výhru 20 miliónov rupií (v prepočte 370 177 €) ? Slumdog Millionaire neoceňujem za príbeh, ale za to, ako nám bol porozprávaný. Časté časové prelínanie deju nepôsobí chaoticky, ako by sa na prvý pohlaď mohlo zdať. Ba naopak, ešte viac Vás pohltí život tohoto dobrodružného mladého junáka menom Džamal. Typické rozmiestnené kamery na všetkých možných uhloch a ich rýchle strihy. Dokonalý cit pre hudbu, pre zvukové efekty. Neskutočná atmosféra masy ľudí, medzi ktorými by sme sa nikdy nechceli ocitnúť. Za všetkým hľadajte Boyleho. Človeka, ktorý pre mňa spravil najlepší film z prostredia Indie. Či si myslím, že to bol najlepší film roku? Nebol zbytočne preceňovaný? Na to druhé Vám dokážem s určitosťou povedať: „NIE“. A k tomu prvému len toľkoto. Je to film dlho zapamätateľný, odvážny, hravý, rýchly. Ak ho raz uvidíte, nebudete toho dňa ľutovať. A len na Vašom osude ostane na aký presne dlhý čas. Po dopozeraní dúfam aspoň v jednu od hlavy po päty plno zaexkrementovanú fanúšičku, ktorá zúfalo žobroní o podpis Deva Patela.
