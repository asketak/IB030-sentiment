Ohromne netradičný a netradične ohromný seriál, ktorý je jednoducho skr-naskrz britský. Čierny humor, zvláštne priateľské vzťahy, vyjadrovanie plné slangu a predovšetkým bez cenzúry - to je Skins? Vôbec nie. Skins je totiž unikátnym seriálom o parte nerozlučných kamarátov s prepojenými osudmi, životmi, problémami či láskami, ktorá sa často ocitá v úsmevnej, niekedy však v tragickej až desivej situácii. Každá postava je výnimočná a má vlastnú epizódu, kde funguje v podstate všetko, od uveriteľných problémov mladých ľudí až po fungujúcu chémiu a fantastických hercov. Jediným problémom je, že si k "jednoduchosti" seriálu nie každý nájde vzťah, a mnoho z epizód trochu stráca dych. Ako osvieženie vo vodopáde amerických seriálov však príjemne poteší.
