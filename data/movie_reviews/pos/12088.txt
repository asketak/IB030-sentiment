Avantgardní surrealistický film avantgardního režiséra Marca'O, jenž byl v době vzniku tohoto snímku blízký francouzskému hnutí lettrisme, mimo jiné se podílel na produkci magnus opus tohoto hnutí "traité de bave et d'eternité" (1951). Film sám sebe ohlašuje jako filmový i psychologický experiment, spočívající v zachycení nuespořádaného proudu vědomí autora na filmové plátno, jež je zároveň oživené zhmotněním těchto prchavých myšlenek a představ skrze nejrůznější vizuální motivy, od hraných scén s živými herci po záběry uměleckých dílek (která svou estetikou připomínají to nejlepší z tehdejší nezávislé tvorby od dadaistických koláží, Fernanda Légera a Jeana Cocteaua, který film osobně mohutně propagoval, mimo jiné na festivalu v Cannes). Celkově kvalitní surrealistický a impresionistický film, jakých bylo natočeno ve sféře nezávislé experimentální kinematografie už tehdy mnoho, je jedinečným způsobem obohacen přidání druhé vrstvy nad rovinu čistě vizuálních reprezentací umělcových podvědomých představ: zvuk, monolog, vnitřní dialog, to vše dodává již tak sugestivním obrazům na hloubce a na nových významech.
