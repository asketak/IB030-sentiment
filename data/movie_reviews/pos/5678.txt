Dlouho očekávaný duel velkých super hrdinů má velmi rozpačité pocity od diváků a ani u mne nepřevládá jednostranná spokojenost, ale pozitiva převažují negativa. Líbil se mi Zimmerův Soundtrack, naprosto ujetý a šílený Jesse Eisenberg, kterého bych si dokázal představit i v roli Jokera, vážný Ben Affleck, který hraje až překvapivě dobře a má perfektně temný hlas, svůdný nástup Wonder Woman na scénu, slušné tempo a solidní je i akce, pokud teda nepočítám CGI madness ve finále, to bylo moc i na mě. Příběh příliš neoslní, je zde pouze jeden byť velmi dobrý zvrat, ale s tím v Blockbusterech tak nějak počítám, spíše se zde nacházejí zbytečné chyby, co se týče chování postav. Batman se Supermanem se dvě hodiny nenávidí a během pár vteřin jsou nejlepší kamarádi, kde jsem jen čekal, kdo koho pozve první na pivo a takových záležitostí je zde bohužel více, takže záleží spíše na divákovi jak relevantní tenhle fakt pro Vás je a zda se dokážete přes něj přenést. S Temným Rytířem se to nemůže absolutně srovnávat, ale peněz nelituji, rychle film utíká, bavil jsem se a když se povznesu nad logickými kixy, tak se jedná o temný příjemný popcorn. 75%
