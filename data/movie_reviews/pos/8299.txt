Čekal jsem teda úúúplně něco jinýho, než co jsem nakonec viděl. Šel jsem do kina s tim, že se pořádně zasměju, vypnu a užiju si "Boratovinu".. místo toho jsme z kina odcházeli celkem zaskočeni a zamyšleni. Ve filmu jsou sice místa, kdy se zasmějete, objeví se zde i hodně "vtipů", kterým jsem se teda (já konkrétně) nezasmál vůbec, ale hlavně je film skvělou ukázkou dnešní doby a myšlení lidí, kteří jsou zfanatizovaní vůči migračnímu problému takovým způsobem, že kdyby opravdu přišel "novodobý Hitler", určitá část populace by byla schopná jeho řečím naslouchat a následovat ho. Což podle mě není zrovna dobře. Navíc byl tady Hitler zahrán opravdu bravurně. Takže - ač jsem šel původně vlastně na úplně jiný žánr, čtyři hvězdy si tohle dílo zaslouží.
