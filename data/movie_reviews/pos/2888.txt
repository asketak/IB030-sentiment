Já si Jolku Krásnou ještě pamatuji, když moderovala Studio 6 na ČT24 (možná to dělá doteď - nevím, už na ten kanál v podstatě nekoukám), a už tehdy jsem si ji oblíbil, protože na mě vždy v telce působila strašně sympaticky a mile (a nechápu, jak může někomu vadit - četl jsem nějaké hejty v diskusích na webu ČT, že na tom gauči sedí neslušně s nohama od sebe, že to její příjmení je výsměch jejímu skutečnému vzhledu, a kdesi cosi - lidi toho nakafrají...). Byl jsem proto velmi mile překvapený, když jsem v loňském roce objevil pořad Film 2015, který jsem si ihned oblíbil a díky kterému jsem užasle zjistil, že Jolka Krásná to dělá už od roku 2006 - úctyhodný výkon! Byl jsem proto potěšen, když jsem po novém roce zjistil, že se pořad přehoupl do své další existence i v roce 2016, kdy slaví 10 leté výročí vysílání. Sice bych zde mohl napsat totéž, co jsem psal už loni k Filmu 2015 - tedy že mi na tomto pořadu vadí, že si v něm Česká televize dělá v první řadě NEPŘIZNANÉ! promo projektů, které (ko)produkovala, a že nechápu, proč se u přehledu filmových premiér týdne zobrazuje jejich aktuální hodnocení na ČSFD, když 99% těch filmů skoro nikdo z ČSFD ještě neviděl, a to hodnocení tedy nemá žádnou váhu (kolik za to asi produkce pořadu musí ČSFD platit? Málo to určitě nebude) - ale jinak platí, že je to můj oblíbený pořad, který si každou neděli nenechám ujít, a ty rozhovory s filmovými tvůrci a reportáže Petra Koubka jsou prostě výborné a baví mě na to koukat.
