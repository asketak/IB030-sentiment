U nás takřka neznámý americký snímek odehrávající se v Československu na počátku 50. let vyprávějící příběh o emigraci československého cirkusu Černík na západ. Snímek stejně temný jako doba samotná. Zajímavostí je, že se jedná o americkou agitku z dob tzv. McCarthyho éry, do jehož spárů mimo jiné padl i Jiří Voskovec. Podobného ražení vznikli i české snímky, ale ty nebyli ve své podstatě tak tlačeny na pylu. Absurdnost výslechu StB ředitele cirkusu kvůli politické neangažovanosti klaunského vystoupení snad nemůže překvapit. Když však měl v takové době neustále za paty agenty StB a mezi svými lidmi donašeče, zbývalo jediné. Útěk přes čáru. Nejdůležitější však je, že film ukazuje, co komunismus ve skutečnosti znamená.  Že je to ponižující systém a že ve své anti-humanistické filozofii vše vedl jenom k záhubě. Ponechme však politiku stranou a zaměřme se na snímek jako takový. Pro nás jsou samozřejmě naprosto neslučitelné exteriéry. To už tak u zahraničních filmů prostě bývá, neboť je více než jasné, že ve skutečných reáliích se točit nemohlo a podobné prostředí se ve světě hledá velmi těžko. A tak je bohužel ve snímku vidět např. honosné pohoří u hranic v Západních Čechách. Že tomu tak není ale samozřejmě zahraniční divák neví, takže hlavou kroutit budou jenom Češi. Ztvárněná hranice se západem je také zcela mimo realitu a nejvtipnější scéna ukazuje, jak se pohraničníci z obou stran vzájemně sledují a přemýšlí kdo co pije. Pochvalu si zaslouží české nápisy na zdech či na různých cedulích. Jsou bez jediné pravopisné chyby, což nebývá zvykem. Za zmínku také stojí symfonická úprava Smetanovy Vltavy pro potřeby filmu.  Překračování oné hranice má očekávaný akční charakter a je natočen zdařile. Jeden by si nehty ukousal v napětí, jestli se jim to podaří nebo ne. Skvělý střih, dobrý scénář, přemíra napínavých scén. Jedná se tedy o vkusné dobrodružné drama z období tzv. studené války, které by nemuselo být v Česku ponecháno bez povšimnutí. Jenom do toho netahat politiku. Děj je sice neatraktivní, ale tím více na dané věci povznášející. Je to přeci jen obyčejný fiktivní příběh z dob totalitního komunistického režimu. Nic víc.
