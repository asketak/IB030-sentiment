V ubytovně potrhlé Řekyně v ulici Hickory se začaly ztrácet čepice. Dvě pletené a jedna plátěná se štítkem... Tak ne, to bylo tenkrát myslím v nějaké škole ve Vyškově, ale i zde se ztrácejí věci a nemá v tom prsty Alzheimer, ale partička študáků. Nebo ne? Bavil mě způsob, jak se do ubytovny Poirot jakoby nenápadně vetřel, pod záminkou přednášky o kriminalitě (říká tam, v nechtěné parodii na nadporučíka Mazurka, že prevence, soudruzi, prevence je to nejdůležitějši). Myslel jsem, že bude celým příběhem provázet jako přednáškou a názorně vše demonstrovat v praxi. Ale on si to jako obvykle nechal až nakonec, kdy ze svého rozpáraného batohu nevytáhl Boba ani Pavla Bobka, nýbrž pachatele. Bravo, monsieur Poirot! Bravo! P.S. V tomto příběhu se přes veškerou snahu inspektor Japp nedozví, k čemu slouží bidet, a krutý Poirot a paní Citronová jej sadisticky trápí hladem.
