Hřejivé, hravé, spielbergovské. A nijak výjimečné. Ale prostě se to tehdy dokonale trefilo do vkusu diváků všech generací. Velká touha vrátit se domů, jedno velmi netradiční přátelství, jedno neskutečné dobrodružství a oblíbené motivy velkého dítěte z Hollywoodu. Legendární hudební motiv Johna Williamse a spousta schopných dětských herců k tomu. Právě proto, jak zásadní je ve filmu dětská perspektiva, dal si Spielberg s jejich výběrem záležet. Výsledek překonal očekávání: po premiéře se o tomhle kosmickém ztroskotanci šířila velmi silná zvěst a diváci utráceli ve velkém. A E. T. láká vlastně dodnes.
