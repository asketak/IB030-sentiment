Ojojój. Animátor a tvorca najbizarnejších animácií, na ktoré sa nechytajú ani najzvrhlejší Japonci, Jimmy ScreamerClauz, mi pripravil jedno veľmi príjemné prekvapenie. Už nejaký ten piatok čakám na jeho nasledujúci, druhý, celovečerný film s názvom When Black Birds Fly (2016) ktorý bude vlastne jedna veľká zocelená kritika na spoločnosť, z ukážok čo som mal možnosť vidieť, hlavne na totalitu ale aj nebezpečne otvorenú demokraciu. Film sa dá zakúpiť na dvd a vhs za pár šupov ale keďže ja som chudobný študent, tak márne čakám na nejaký rip. Medzi týmto mojim čakaním však tento autor nedávno vypustil do sveta nový krátkometrážny film. A ten stojí za pozornosť.  10 minútový film nás zavedie to čudesného, drogami poháňajúceho, alternatívneho sveta plného žiarivých farieb. kde sa na ružovej lúke prechádza jedno malé dievčatko. Tam natrafí na stádo maličkých roztomilých tvorov ktoré sa kŕmia ovocím zo stromov ktoré nie len že pripomínajú ale oní sú vlastne oči. Keď už všetky popadané oči tieto zvieratká pojedia, dievčatko začne zbierať plody zo stromu a dávať im aby sa napapali. Jeden takýto tvor začne byť prítulnejší a dievčatko prenasleduje až domov. Jeho príliš roztomilá tvár a prítulná povaha už začne byť až príliš podozrivá. Dievčatko si tvora zoberie domov a stará sa o neho. Keď po príchode zlého počasia vypadnú poistky, dievčatko si ľahne spať. Vtedy sa začnú diať čudesné veci. Tvor si vlastne iba hľadal obeť na ktorej by mohol parazitovať a metamorfózou sa pretvoriť na motýľa. Dievča tento útok síce zo šťasttím prežije ale zohyzdená začne lietajúceho tvora prenasledovať do temného lesa.. CHYBA!!!!  Je to animované číre zlo vhodné na neskoré večery. Akoby som sledoval nočnú moru ktorá mi bráni dýchať, zoviera mi hrdlo a nechce ma od seba odpútať.  Zvyčajne sem dávam odkazy iba na CSFD profil ale tentoraz spravím výnimku a dám vám sem celý film.
