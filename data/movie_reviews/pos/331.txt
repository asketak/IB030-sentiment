"Daj sa do boja!" Chci si žít po svém, chci si dělat to, co chci a dokud jsem neměl rodinu, tak jsem to i dělal. Pak už to bylo hodně o kompromisu, ale tuto výzvu Zóny A si budu vždycky pamatovat a až mi jednou skončí vyživovací povinnosti k mým blízkým, tak mám vážné podezření, že si zase budu dělat jen to, co chci. A ke klipu jen tolik, že ta kombinace vojáků na spartakiádě a Zóny na pódiu nic úchvatného nepředstavuje, ale pro mě je to prostě jeden z nejlepších punkových songů z doby, kdy nám zelení mužíci s červenými výložkami byli kdykoliv ochotni nasadit gumoléčbu.
