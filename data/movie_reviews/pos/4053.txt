Slavný režisér historických velkofilmů se před více než deseti lety pustit do Svaté země. O Jeruzalém a Svatou zemi se vždy vedly spory a národy se tam mlátily mezi sebou neustále. Křižácké tažení je historická kapitola sama o sobě. Tady jde spíš o jeden konkrétní spor, kdy Křižáci ještě seděli na trůnu velkého města. Balian (Orlando Bloom) jako kovář, který chce smést své hříchy, odjíždí za moře spolu se svým otcem (Liam Neeson). Vlastně aby se pouze dozvěděl, že politika vládne světu a vždy vládnout bude. Film je krásnou ukázkou, co dokáže moc, bojechtivost, láska a odvaha. Nevím jak u klasické verze, ale v režisérském sestřihu trvá skoro třetinu (tedy téměř hodinu), než se Balian dostane do onoho města. Taky si film vynahrazuje poslední půlhodinu na velkou bitvu. Musím říct, že mě Království nebeské bavilo. Ridley prostě historické eposy umí a tenhle film není vyjímkou. Nejedná se o žádnou rozvláčnost děje, ale v DC spíš smysluplné natahování. (Je to delší taky o tři čtvrtě hodiny že?) Finální obléhání města je vizuálně parádní a snad k němu ani není co dodat. Herecky je film obsazen taky dobře. První třetinu je na scéně zkušený Liam Neeson, kterého v polovině filmu vystřídá krásná a v roli i zranitelná Eva Green. Bloom hrdiny umí, takže o tom se debatovat ani nemusí a Norton je vlastně celý svůj čas pod maskou, ale ani to mu neubírá na roli. Ne tak emotivní a hudebně povedené jako Gladiátor (2000), ale stále parádní historický velkofilm. [Director's cut] (83 %)
