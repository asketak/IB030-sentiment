"Ako môže mať film o pretekároch formule 90%? To už si rovno môžem pozrieť Rýchlo a zbesilo 28, či koľký diel to teraz ide..." Že aký ignorant mohol toto vypustiť z úst? Bol som to ja, ktorý sa inak snažím mať otvorenú myseľ a vopred nič neodsudzovať. Nevedel som si v žiadnom prípade predstaviť, ako by ma mohol takýto film zaujať a, tvl, 90%? Seriózne? Seriózne. Len zo zvedavosti som sa do toho pustil a neľutujem ani minútu, ktorú som strávil sledovaním tohto filmu. Vlastne by som si to ani neuvedomil - napriek poctivej stopáži som to úplne zhltol. Natočené to bolo bravúrne a aj pre ľudí, ktorých ako mňa autá absolútne nezaujímajú to bude určite zážitok. Preteky sú pútavé, životné príbehy sú premietnuté veľmi ľudsky a do hĺbky, vcítite sa do nich. Teda odkazujem skeptikom, aby zabudli na formulu a nechali sa uniesť skvelým filmovým zážitkom.
