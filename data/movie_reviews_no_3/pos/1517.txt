J.J. Abrams v přesných dávkách namíchal ingredience z prvních dvou dílů, ubral na kombinaci dějových zvratů, vyvážil akci a vyhladil odstávající třísky ve scénáři. Výsledkem je skvěle procítěný akční blockbuster se špionážním nádechem. Už se dá hovořit o normálním příběhu s fungujícími emocemi, který přijme jak řadový divák hledající nenáročnou zábavu, tak hloubavý filmofil, který si příjemně odpočine a bude si libovat ve svěžím tempu bez možnosti se byť jen na chviličku nudit. A kdyby předčasně nezesnul talentovaný pan herec Phillip Seymour Hoffman, určitě by dostal víc šancí ztvárnit brilantní gaunery jako právě v M:I:III.
