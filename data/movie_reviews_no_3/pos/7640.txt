Srbský film mě tenkrát tak brutálně uzemnil filmem Srbský film, že jsem se po něm opravdu dost dlouho zdráhal na srbský film jen podívat. Uznávám, že v první větě toho srbského bylo nějak moc, ale musím říct, že to spojení země s filmem ve mně evokuje minimálně originalitu. A stejně tak originalita přichází i v rámci tohoto filmu. Ten se totiž celý odehrává v jedné místnosti, zaměřuje kameru jedním směrem na směsku různých balkánských postaviček a má snahu mě rozesmát. Humor je to ale evidentně chtěný a tak mi chvíli trvalo, než jsem si na něj zvyknul. Po chvíli už to ale byla jízda, kde se u mrtvoly debatovalo, jedlo a kšeftovalo a vůbec nikoho to nepohoršovalo. A nakonec musím říct, že mě to ve výsledku i příjemně pobavilo.
