Lásku na kari mi hodně lidí doporučovalo, protože mám jistým stylem rád Čokoládu od stejného režiséra nebo nedávno viděného Dokonalého šéfa. Ve výsledku je ale Láska na kari trochu jiný film. Není to tak zaměřené na jídlo, nevyvolává v člověku takový ten zvlášťní pocit vzadu na hlavě, když vidí jak se připravuje jídlo v dlouhých záběrěch, nebo slyší příbor cinkající o sebe nebo o talíř. Nevím, jestli to mívám jen já, ale je to pro mě indikátor, že je tu něco speciálního (pusťte si na youtube restaurační scénu z Hanebných panchartů a pochopíte o čem mluvím). Láska na kari se více zaměřuje na lidské herce než na to, co je na talíři. Ze začátku jsem z toho byl zklamaný ale tenhle film má několik těžkotonážních es v rukávu, které dokáží odzbrojt. V pré řadě to je neskutečně příjemný casting. Od Helen Mirren po malé sestry hlavního "hrdiny" jsou všichni příjemní. Hrají skvěle, a jejich postavy nejsou nejen blbý, ale i neskutečně sympatický a vlastně jen s úsměvem sledujete, jak si dva světy, rozdělené silnicí a vzdálené od sebe 30 metrů, dělají naschvály aby nějakým způsobem pošpinily druhou stranu (loučení uprostřed filmu je super, člověk má pocit, že se jde do války a nikdy se neshledají a přitom jde jen přes ulici = bravo pane režisér!). Tenhle film není bez chyb. Přijde mi, že v poslední půl hodině malinko ztrácí na tempu a svěží nápady jsou vyměněny existenciálními otázkami. Naštěstí je ale život ve velkoměstě natočený příjemně a dohromady trvá asi 10 minut, než přijde komorní, ale o to příjemnější finále, které nešokuje, ale příjemně zasytí. Dal bych si druhou porci, dal bych si dezert. Šel bych k Hassanovi na jeho francouzsko-indické jídlo. A nejspíš bych tam chodil pravidelně jako pan ministr.
