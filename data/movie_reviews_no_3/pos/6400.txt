5. júna 1968 bol v kalifornskom Los Angeles spáchaný atentát na Róberta Francisa Kennedyho, ktorý v danej oblasti oslavoval víťazstvo v prezidentských voľbách. Pri danom akte bolo postrelených ďalších päť členov Demokratickej strany, ale i reportér "ABC News". Za útočníka bol označený dvadsaťštyri ročný palestínsky imigrant Sirhán Bišára Sirhán, ktorý si do dnes odpykáva doživotný trest. Je ale skutočne všetko tak, ako sa to píše v záverečnej správe z vyšetrovania? Alebo je pravda okolo tohto ohavného činu rovnakou záhadou, ako to bolo v prípade atentátu na Johna Fitzgeralda Kennedyho? Jedno je však isté - politický smer oboch bratov, ktorí úspešne kandidovali na post prezidenta spojených štátov nebol pochuti nejednému vysoko postavenému predstaviteľovi "CIA". Skutočne výborný počin, ktorý vďaka autentickým záberom či podrobnému rozboru udalosti odkrýva mnoho "faktov" či pochybností okolo atentátu na Róberta Francisa Kennedyho. Konšpiračné teórie vždy lákali a presne v tomto duchu sa nesie i tento dokument, v ktorom v určitých pasážach dostáva priestor na vyjadrenie aj samotný útočník - Sirhán Bišára Sirhán, ktorý musel byť podrobený hypnóze, nakoľko si na svoj čin nepamätal. No a čuduj sa svete, nepamätá si do dnes ...
