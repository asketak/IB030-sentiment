No ty krávo.... To, co sem čekal že dostanu, se s tím, co jsem dostal nedá srovnat. Měl jsem strach (obzvláště z Doomsdaye) ze zpracování a nenaplnění očekávání. Trochu těžší pozice ve správném uchopení příběhu tak, aby to vycházelo z nějaké předlohy, aby to vyloženě nekopírovalo předlohu, aby to nenudilo a hlavně aby to obzvláště fanouška vtáhlo. Snyder ukazuje, že tomuhle komiksovému světu rozumí a dokázal zpracovat film tak, jak si ho každý komiksový fanoušek dodnes mohl jen představovat. Tím nechci říct, že předcházející Batmani stáli za nic, ale tohle je konečně ta správná akce, kterou se podařilo dostat jedině do animáků. Supermana známe už z předchozího filmu a tak se Cavillův výkon dá označit za dobrý, protože je stejný. Ovšem Affleck a jeho Batman.... No páni! Jako Bruce elegán a sympaťák... jako Batman nemilosrdný temný rytíř. Styl boje a technika mi velice připomněla herní adaptaci Batman: Arkham night a za to sem vážně rád! Lex je parádní ukázkou toho jak tenká je hranice mezi genialitou a šílenstvím. A Doomsday?... Před filmem jsem se bál toho, zda takovou postavu dokážou vytvořit uvěřitelnou. V komiksech je to postava, která je naprosto nezastavitelná, a tak byla na místě malá nervozita. Vzhledem k tomu, kam se dnešní komiksovo-filmový svět ubírá (I když je vše ve filmu jasně nereálné, divák musí uvěřit, že je to všechno možné) se jim to dost povedlo. Úplně jasně jsou vidět části komiksů ze kterých se vycházelo. Skvělý Návrat temného rytíře od Franka Millera nebo hlavní myšlenka příběhu s Doomsdayem. To, že se při boji superhrdinů, ať už mezi sebou nebo s nepřítelem rozmlátí půl města, sem si už zvykl a nedá se dělat nic jiného, než destrukci ve jménu osobitých přesvědčení pominout. Za neustálého kroucení hlavy samozřejmě. Za sebe tomu nemůžu nic vyloženě vytknout, a tak s klidným svědomím dávám 5*. Ono to v celku působilo tak, jak sem doufal, že tyhle filmy budou někdy v budoucnu vlastně vypadat.
