Stejně jako Jack Nicholson výborně ztvárnil spisovatele s obsedantně kompulzivní poruchou v Lepší už to nebude, tak Clint Eastwood brilantně převedl na plátno postavu Walta Kowalského, starého a nerudného veterána zasaženého neblahými zkušenostmi z války, takže zrovna dvakrát nejásá, když se do sousedního domu nastěhují noví sousedé asijského původu. Pod tvrdou slupkou se ovšem skrývá citlivé obětavé jádro. Díky této milé rodině starý morous časem prozře a dokonce nalezne smysl života v nápravě jejich nezbedného synka, i když by jej zpočátku nejradši zadupal do země. Pan Eastwood skvostně zrežíroval pravdivý film o tom, že všichni potřebujeme někam patřit a mít pro co žít.
