Myslím, že se tu všichni (a nebo alespoň většina z nás) shodneme, že Milionář byl, je a bude pouze jeden - a to ten s panem  Vladimírem Čechem, který stále ještě ze záznamu můžeme sledovat na TELCE. Každopádně potvrzuji, že Marek Vašut je za něj celkem důstojná náhrada (rozhodně lepší než Šmucler nebo Hejma), i přes to, že je někdy až moc hrrr a tlačí na pilu humoru, ale to bych prozatím dal za vinu jeho "premiéře" v této moderátorské pozici. Jednu hvězdičku si sice nechám pro sebe, každopádně si myslím, že tato soutěž bude velice kvalitní výplní televizního času v porovnání s těmi všemi trapnoseriály a béčkovými filmy, které ostatní programy (potažmo i TV NOVA) nabízejí. PS: Nová nápověda je zajímavým zpestřením a troufám si říci také nejsilnější nápovědou ze všech nabízených. PPS: "Nové studio" není zas až tak nové, jak se zdá, v podstatě to samé, jen v HD kabátku.
