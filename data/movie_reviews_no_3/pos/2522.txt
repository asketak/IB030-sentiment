Airplane! je nielen úplná klasika žánru paródia, ale zároveň jeho krstným otcom, prababkou a spúšťačom jeho popularity a zlatým obdobím jeho najväčšieho úspechu - v taj čistej, krsštalickej podobe, ako v 80-tych rokoch (a najneskôr začiatkom 90-tych) sa už dnes buď nerobí, ale príspevky do tejto podivnej rodinky sú už iba čisto okrajová záležitosť nevzbudzujúca (celkom právom vzhľadom na ich "kvalitu") záujem či úspech u divákov. V podstate tá naozaj dobrá paródia bola naviazaná na pár mien, pričom spolu s najvýraznejším predstaviteľom Leslie Nielsenom (ktorý v Airplane svoju kariéru parodickej ikony naštartoval) sú bratia Zuckerovci s Jimom Abrahamsom najvplyvnejšie a najznámejšie. Napriek tomu Airplane už - aj vďaka špecifickosti daného žánru (jedného z najabnormálnejších subžárov komédie) - výrazne zostarol, mimo kontext USA a 90-tych rokov už mnohé fóry nefungujú či sú dokonca nečitateľné. Avšak silné, tvrdé jadro ostáva: Leslie Nielsen, autopilot, nekorektnosť a slovné hračky.
