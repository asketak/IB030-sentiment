Film je to zajímavý, ale do toho, abych z něj byl zcela a naprosto na větvi, mu něco scházelo, samotný film bych ohodnotil za poctivé 4*. I když famózní výkon Marion Cotillard by si jistě zasloužil plný počet, stejně jako si zasloužil četné ceny, které posbíral. Mám ale jisté výhrady. K největším patří to skákání v čase. Jednak to obecně moc rád nemám a jakožto člověk, který toho o Edith Piaf věděl asi tolik, že byla Francouzka a měla zcela nezaměnitelný hlas, jsem v těch časových skocích trochu plaval. Abych si to celé trochu uspořádal, s některými údaji z jejího života musela pomoct až wiki. Třeba to, že měla v 17 letech jedno dítě, které zemřelo v raném věku, je tam krátce zmíněno na samém konci filmu, kdy už Edith těsně před smrtí spíš blouznila, a nebylo z těch pár záběrů úplně jasné, co to vlastně bylo za dítě a co celá ta scéna vlastně měla znamenat. I to, že Momone byla skutečně její nevlastní sestra, mi z toho až tak jednoznačně nevyplynulo. V jedné dosti hysterické scéně ji nějakcí úředníci od Edith na základě jakéhosi rozhodnutí oddělí, pak jsou zase najednou spolu. Stejně tak nebyla zcela jasná příčina jejího zdravotního stavu, čili její značně přihrbená postava a závislost na lécích. Zlomená ruka a dvě žebra při autonehodě to asi zcela neobjasňují. Stejně tak je divák ušetřen toho, že těch autonehod bylo několik. Co vyplynulo jednoznačně, bylo to, že Edith se rozhodně po celý svůj život nebála skleničky, asi nebylo zrovna jednoduché s ní vydržet. Co se týkalo dabingu, který tu někdo chválí a jiný zatracuje, tak hlavně scény, kdy Edith mluví opilá na nějakém večírku, se teda ve srovnání s intonací a barvou hlasu v originální francouzštině, moc nevydařily... Celkově tedy za 4*. K plnému hodnocení se třeba dopracuju za nějaký čas na druhý pokus, a zřejmě v originálním znění.
