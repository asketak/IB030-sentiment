Daniel Clowes si sám adaptoval svoj netradičný komiks do scenára a uspel. Prvýkrát sa stalo, že nomináciu na Oscara za scenár podľa predlohy získal počin, ktorý vznikol podľa komiksu. Príbeh dvoch teenageriek, ktoré sa musia rozhodnúť, akým smerom sa bude uberať ich život, je výbornou sarkastickou indie drámou. Vynikajúce herecké výkony na čele s Thorou Birch (Americká krása), Stevom Buscemim (Con Air) a mladou Scarlett Johansson sú hlavným tromfom tohto strateného klenotu od režiséra populárnej komédie Santa je úchyl!
