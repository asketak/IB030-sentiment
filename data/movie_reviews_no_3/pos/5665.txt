Exploitation měli plně v rukou Italové a nikdy bych nečekal, že se ve Švýcarsku, potažmo v Německu může objevit takový klenot tohoto žánru. Perverzně krutý snímek na základě skutečného případu je perfektně odehrán hlavně ze strany hlavní bestie Wernera Pochatha. V roli mladé dívky hrála rakouská herečka známá z komedií a erotických filmů sedmdesátých let Birgit Zamulo, Scénář napsal Mario D´Alcala. Jak už napsal Karlos80, jsou tam scény, které chtějí silný žaludek a filmaři se nebáli scény sjet celé až do detailu. Příklad vydloubávání očí a následné pomazlení se s nimi nebo odřezávání hlavy (tam trochu scéně uškodí napnutí kůže, z čehož je jasně patrné, že je to guma). Film má kromě této nechutnosti také svou dávku erotiky, napětí (doplněné povedenou hudbou Davida Llywelyna) a vše točeno s detaily. Nevím jestli to v roce 1977 vůbec běželo v kinech v této verzi.
