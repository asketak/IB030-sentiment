Samozřejmě jednoho úplně zamrazí, jak poslouchá výpovědi a společně s čtyřčlenným týmem Spotlight odhaluje další a další úrovně tutlaného skandálu, který se rozrůstá do šokujícího rozsahu a hloubi. Právě pro to neosobní, procedurální zaznamenání "mravenčí" investigativní novinářské práce (do soukromí postav nahlédneme jen mimoděk a velmi, velmi sporadicky), když už i tyto ostřílené profesionály začnou jejich závěry vykolejovat, dopadnou emoce o to rázněji.
