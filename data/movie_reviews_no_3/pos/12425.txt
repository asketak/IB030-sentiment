To je tak moc dobře, že film umí pořád být tak ohromně různobarevný. Že i po tolika nakoukaných hodinách a prožitých emocích pořád někdo chodí a všechno to kropí živou vodou, aby z toho rostly kytky úplně čerstvý a úplně jinak smrdící. Anomalisa samozřejmě není tak nahuštěná a tak gradovaná jako slibuje trailer. Krize středního věku se nevyznačuje zběsilým tempem - deprese je mrcha pomalá a táhlá. Jsou slova, která by se v komentářích a recenzích měla zatrhnout a povolovat jen za úplatek a ještě výjimkám, ale tady bych to "přelomová" možná prosadil. A teď se nebavíme o Kickstarteru...to už žádná novinka delší čas není. A už vůbec není pro filmový svět hot topic to, co prožívá hlavní panák. Podstatná je ta lidskost bez lidí...včetně sexu. Ani nominace na Oskary za nejlepší animák nemusí vždy být jen přehlídkou pěti nejlepších pohádek pro děti a dospělé.
