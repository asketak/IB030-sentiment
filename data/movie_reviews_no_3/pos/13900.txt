Výborně zahrané i skvěle napsané. Musím říct, že po Slunce senu jedna z nejlepších sond do aktuální "horší české společnosti". Méně komické, zato více k zamyšlení. Našla jsem tam všechno, co kolem sebe člověk často vidí, pohledem to míjí a nevnímá. Zfetovanou trosku, zoufalou ženu, špatnou matku, šmelíře podnikatele, slepě milující babičku, věčně zneužívaného přítele a muže, který se snaží postavit na nohy, ale rodina jej neustále stahuje. Čí je to chyba? Kdo za to všechno může? Výborný český film, kde najdete všechno, co k naší kultuře patří - zelňačka, venkovské "diskotéky" s nevhodně oděnými princeznami, hospody plné pobudů, nějaká ta rvačka a pozorný divák si všimne i jedné naturalistické scény s penisem.
