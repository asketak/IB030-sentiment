Přísně daná pravidla psychiatrické léčebny naruší rebelantský extrovert Randle McMurphy, což způsobí značný rozruch mezi ostatními pacienty. Děj se dlouho tváří spíš úsměvně, kdy Nicholson dělá neplechu a neustále na sebe strhává pozornost. Slovo autorita je mu naprosto cizí a i když je očividné, že takové chování není správné, stejně s ním musíte sympatizovat. V čele léčebny však stojí "dáma", kterou bych jako jedinou označil za právoplatného blázna-psychopata. Situace se nakonec vyhrotí v osobní střet nepřizpůsobivého Randlea s "šílenou" sestrou. Nejsympatičtější vedlejší postavou pro mě zůstává nepřehlédnutelný náčelník. Scény se žvýkačkou a basketem jsou nezapomenutelné, ostatně jako celý film.
