Olga Hepnarová byla chladnokrevný vrah, jejích obětí a pozůstalých je mi nesmírně líto. Tolik k reálné osobě jako takové. Film sám mě nadchnul. Černobílá mu nesmírně sluší, působí umělečtěji, poskytuje autentičnost, stejně jako odlišná kamera a kompozice, která diváka snáz vtahuje do atmosféry počátku sedmdesátých let. Sympatická je taky snaha filmařů nemoralizovat, ale spíš předkládat mozaiku okolností a tím klást otázky. Jaká vlastně byla? Šlo jejímu činu předejít? Osobně docházím k závěru, že šlo. Olga mnohokrát volala o pomoc ne jednoho psychiatra, ale té se jí nedostalo. Zoufalí lidé dělají zoufalé věci, to ji ovšem nikterak neospravedlňuje. Výstižně mrazivé polévkové finále s nástupem titulků do ticha považuju za extra přidanou hodnotu.
