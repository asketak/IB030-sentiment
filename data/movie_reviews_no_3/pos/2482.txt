díky vysokému procentu a nadšené chvále zdejších hodnotitelů byla moje očekávání poněkud zklamána. Čekala jsem o něco víc než jen další kvalitní útržek z historie - ba dokonce možná o něco slabší než ty ostatní, protože přece jen, uhrát hodinu ve dvou je náročnější než třeba ve čtyřech (Anglie). Navíc tu není kontextem konkrétní historický konflikt, spíš jde "jen" (opět ve srovnání s Útržky) o osobní střetávání jedné ženy, která má po letech pocit, že konečně žije, a jednoho muže, který hájí svůj ostrůvek pravdy a bilancuje své dílo. Daněk si ani tady nemohl odpustit své oblíbené zcizování - v Útržcích je to postava uvaděčky a komentátorky, tady pro změnu sledujeme práce ve studiu a konverzaci herců po odehrání... ale proč? Hvězdičkově kolísám mezi hodně silnou trojicí a velmi slabou čtveřicí - ve srovnání s inscenacemi z té doby jednoznačně vysoký nadprůměr, ale ve srovnání s jinými Daňkovými díly je to spíš slabší.
