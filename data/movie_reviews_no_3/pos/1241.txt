Tak jsem zase o něco chytřejší a další střípek do skládačky o druhé světové byl vložen. Kratoučký film, prakticky komorní konverzačka dvou postav, ale vystavěná tak, že opravdu zaujme a vtáhne. A i když člověk z logiky věci ví, jak to dopadne, nenudí se. Můžou za to vpravdě skvostné dialogy a přesvědčivý herci. Vnitřní boj německého generála byl cítit na hony daleko a ty občasné záběry na krásnou Paříž skvěle doplňovaly děj tohoto zajímavého dílka.
