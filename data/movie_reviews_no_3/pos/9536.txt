Komentár môže obsahovať SPOILERY. Na začiatku som si myslela, že ide o manželský pár, u ktorého jednoducho už vyprchala po rokoch láska, vášeň, dobrodružstvo..najviac teda zo strany Vanessy (Jolie). Neskôr však vyšlo najavo, že za všetkým bola jej nezmierenosť a depresia z toho, že je neplodná a nemôže mať deti.., že nemôže byť matkou..nemôže mať rodinu po akej túži, manželstvo aké si vysnila. Myslím, že je pochopiteľné, že Angelina nakrútila film práve s touto tematikou, keďže každý o nej vie ako deti miluje, pomáha im, a že sama ich má 6 z toho 3 adoptované. Pre niekoho sa môže zdať dej nie príliš atraktívny a dynamický no mňa naopak zaujal, podobné drámy z partnerských vzťahov mám veľmi rada, v niečom mi to pripomenulo Núdzový východ (2008) s Leonardom a Kate. Taktiež musím povedať,že ma prekvapila dĺžka jednotlivých scén, často boli kratšie, ako som predpokladala -strih a už bola iná, to mi dodávalo na dynamickosti. Celkovo film hodnotím ako jeden z lepších čo som videla v poslednej dobe, a ktorý vo mne niečo zanechal. Angelina hrala veľmi uveriteľne a profesionálne rolu mierne šialenej ženy a Brad za ňou vôbec nezaostával. Myslím, že to nie je film pre masy ale skutočný filmový nadšenec si v ňom nájde to svoje :) P.S. aj za perfektný propagačný plagát, hudbu, prostredie dávam plné hodnotenie.
