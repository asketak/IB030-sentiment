Svižná akční teenagerovská komedie plná absurdit, humoru a vulgárních slov. Po celou stopáž děj uhání jak naplno rozjetý vlak a nenechá takřka vydechnout. Skutečně ta necelá hodinka a půl uběhne tak rychle, že si toho téměř nelze ani všimnout. Prostopášný humor, sex vtipy, a vulgární slova, jsou hlavními tahouny celého dějství a vskutku zcela vyrovnaně. Ruben Fleischer dokázal vše tak pohotově ukočírovat, že to jedinkrát nezapadne do trapnosti, unylosti nebo zmatečnosti. Jako celek snímek drží naprosto pohromadě, což je dáno hlavně tím, že se tu příběh nezdržuje vedlejšími dějovými linkami, které by takové tempo jenom brzdili. Ruben Fleischer a zbytek filmového štábu udělali kus dobré filmové práce. A i když je český dabing ve sprostých slovech přeci jen očekávaně umírněnější než zní originál, není snímek vhodný pro ty diváky, kteří vulgarity ve filmu prostě nesnáší.
