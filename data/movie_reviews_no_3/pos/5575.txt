SPOILERY // Intenzivní tah na branku. Učebnicová nostalgie a chutný mix několika žánrů, který má skvělou atmosféru a námět - atmo mne objalo a pevně svíralo, film však postupně graduje a spěje do pohodlného konce. Film není jen o tom, že taxikář veze profi zabijáka, aby ustřelil pět hlav - výplň je tvořena zajímavou filozofií, tempo filmu celkem pomalé a noční jízdy taxíkem dojemné, atmosférické a klidné za doprovodu klavírní muziky... OVŠEM! pouze do doby, než na střeše žluté ponorky skončí tlouštík, nepotřebná tečka v tomhle obrovském metrixu, taková Rwanda nikoho nezajímá a kvůli tlustýmu sráčovi, aby se každej otáčel, přitom celej život vůbec nikoho nezajímal. Mno po této události film nabere spád, Foxx dupne na pedál a klavírní hudbu vystřídá můj oblíbený Jazz a následně mi do uší je napumpován track od skvělé Rockové kapely Audioslave. Výtečná hudba byla i v klubu, kde plno lidí přišlo k úrazu. Soundtrack je prostě ŠPIČKA! Akce dobrá, je jí dost, od bitek se rozhodně nedočkáme úsporu energie, jsou fakt dynamické, kontaktní a obsahují množstvo fatalit a podařených zlomenin. Zajímavá choreografie. Přestřelky realistické, vyměňují se zásobníky a Rko úplně nekompromisní. Jamie Foxx tvoří s Cruisem výbornou chemii i bez ohledu na fakt, že povahově si jdou po krku a je to takovej protipól. Jamiemu věříte tu zatracenou únavu, pot mu ukapává z čela a na záda mu dýchá Tom Cruise, jenž se Vincenta zmocnil úctyhodně. Skvělá image - padnoucí modro-bílá kombinace, kravata, šedo-bílé vousy, v saku schovaná stříbrná pumelice a za opaskem černej kanón, co udělá rachot i na kilometry daleko jakmile Vincentovi pár feťáků šlohne kufřík. V některých záběrech působí jako úplnej Terminátor!! Nebudu kecat. Ten zmrd je i vzdělanej, ví aj to co neví, je milovníkem Jazzu, nenávidí Los Angeles, ve kterém je podle něj plno lhostejných lidí co ignorují ty druhý, zřejmě umí i držet slovo, zachrání ti prdel hned jak to jde do sraček a i verbálně sejme tvýho šéfa, kterýmu by nejradši strčil taxíka příště do prdele! Na takové týpky sotva člověk narazí, blbej fakticky není a když dojde na souboje, rozláme všem kosti a jakmile promluví zbraně, zanechává za sebou plno mrtvol. Jada Pinkett Smith potěšila, zbytek mne nějak nezaujal. Jó a samozřejmě minutové cameo Jasona Stathama! Umim si i jeho představit v takové roli zabijáka, ale jsem rád, že duo tvoří tihle pánové a nic bych nechtěl měnit. Jen by to chtělo pořádně dotáhnout ten konec, několik dějových odboček mi přišlo nadbytečných a linie s chlupatýma nudila, na můj vkus působila čistě pro efekt. Ale jinak to bylo vlastně skvělý, vynikající režie a moc hezká vizuální stránka. "Hej...  chlápek si sedne do metra a jen tak tam umře.... myslíš, že si ho někdo všimne?!"
