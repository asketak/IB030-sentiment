Tak tohle mě bavilo. Česká socialistická televize nám líčila Západní Berlín jako odporné dekadentní hnízdo plné drog, alkoholu, sexu, pankáčů, výtržníků, špinavých doupat a kakofonního rámusu vydávaného za hudbu - a vida, ono to tak opravdu bylo! Kouzelnými zákoutími této magické enklávy uprostřed východní šedi vás provede uniformový fetišista s kukučem štěňátka a pesimistický pankáč, který, soudě podle barvy obličeje, nikdy nebyl na denním světle.
