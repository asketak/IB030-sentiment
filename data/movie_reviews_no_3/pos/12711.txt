"Som to, čo chcem. A ja chcem byť ten, ktorý spí." Život je taký, aký si ho spravíme. A môže byť aj krásny.  Tak, ako je aj tento skvelý film. Nikdy by som totižto neveril tomu, že (inak už dosť ohraná) tématika holokaustu venujúca sa časom a miestam, kde hlavnú úlohu hrá smrť, môže byť spracovaná spôsobom, kedy výsledok je možné "orazítkovať" prívlastkom KRÁSNY. Dnes áno. A za toto pred pánom Benignim skladám "požičaný" klobúk. Lebo aj keď vám po zhliadnutí ostane ležať na rozume trpká pachuť žiaľu, tak Život je krásny je podľa mňa film, ktorý má šíriť radosť. A v tom na plnej čiare predbieha staršie, ale rovnako tak aj súdobé "koncentrákovské" filmy, ktorými sme ešte stále zaplavovaní. Tým nenaznačujem, že sú zlé, alebo by sme nemali zverstvám z polky minulého storočia prikladať zodpovedajúcu váhu - z posledných kúskov, ktoré som videl (Colette, Boxer a smrť) sú oba skvelé filmy. Ale tento Benigniho POKLAD nad všetky tie opisy nešťastí a biedy, ktoré sa trochu nešťastne pomaly stali klišé, pridáva hodnotu, ktorú nájdete iba pri malej vzorke filmov. Vau. Benigni ma len utvrdzuje v mojej obľube týchto autorských filmov - nechápem ako, ale jak spoza kamery, tak aj spred nej, dokázal tento frajerský Talian spraviť z plnohodnotnej komédie dychberúcu vec, pri ktorej máte ten špatný pocit na žalúdku. Pritom vás po celý čas núti sa usmievať - aj keď cez zaťaté zuby pri pohľade na tie fašounské svine. A ešte si k tomu aj dokázal zachovať plnú vážnosť a neuchýlil sa k žiadnej zbabelej pičovine. Čo je v takýchto prípadoch pre autora, myslím si, dosť lákavé a zradné. Preto tento film osobne radím do pomyselnej kategórie "must see".
