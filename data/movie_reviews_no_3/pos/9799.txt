Nikdy sa mi nepodarilo dostať sa na exkurziu do Osvienčima, ani na strednej ani na vysokej škole, avšak tento film mi ju podal autenticky akoby som nastúpil do stroja času.  V priamom prenose mi názorne a prakticky ukázal ako to vlastne celé prebiehalo. Ukázal mi to bez štipky emócií, bez samoúčelného hrania sa. Určite mi to predviedol tak, ako to bolo v skutočnosti. Mechanicky, industriálne, ako na bežiacom páse. Niektorý divák si určite povie, "však tam takého hrozné až tak nebolo". To je síce pravda ale to jadro toho najväčšieho zla sa skrýva práve v tej ľahostajnosti, každý nech si spraví robotu, každý deň spáli niekoľko tisíc ľudí, a môže sa zajtra živý zobudiť.  Tá posledná veta možno vyznela čudne ale vysvetlím. Snímka zachytáva príbeh Saula, žida ktorý pomáha v koncentračnom tábore spaľovať mŕtvoly. Nemecký vojaci. (to som doteraz nevedel) udržovali hlavne poriadok, o špinavú prácu v plynovej komore a v spaľovni sa starali vybraný židia, takzvaný členovia SonderKommanda. Vyvolený ktorí neskončili v komorách to veru nemali jednoduché, náhodou ich splietli z novo-prichádzajúcimi židmi ktorí ešte netušili, že idú rovno na smrť a v plynovej komore by skončili aj oni. Je to doslova fabrika na smrť, ľudia končia v tisíckach ako spotrebný tovar a všetko je v poriadku. Saul takto náhodne nájde v plynovej komore svojo mŕtveho syna a rozhodne sa, že ho za každú cenu pochová skutočným rabínom. No nájsť v Sonderkommande rabína nieje také jednoduché, pokiaľ sa tam nejaký aj nachádza určite sa s tým nebude chváliť.   Snímka je zachytená veľmi zaujímavým spôsobom. Podobá sa formátu: 4:3 a celý čas kamera zachytáva hlavne tváre a emócie postáv. Širokouhlí formát by som síce prijal ale tie zábery boli geniálne. Ale chápem, že nie každému môžu sadnúť. Myslím si, že inteligentného diváka dokáže táto snímka rozcítiť viac ako hociktorá samoúčelná dráma o rakovine a tak. Keď si predstavím, že niečo takéto sa dialo prakticky nedávno, normálne ma až zamrazí.   Čo ma na tom veľmi príjemne prekvapilo je hlavne autentickosť. Maďar rozpráva po maďarsky, Poliak po poľsky, nemec po nemecky a mám taký pocit že som zachytil aj slovenčinu. Čo sa týka vizuálnej stránky, hneď mi bolo jasné, že ide o Maďarský film. Ako som už neraz spomínal novú vlnu maďarských filmov zbožňujem a od teraz Laszlá Nemesa zaradujem medzi tých najlepších čo táto krajina vyplodila.  A na záver jedna zaujímavosť. Snímku videl aj posledný žijúci člen Sonderkommanda a veľmi ju pochválil.
