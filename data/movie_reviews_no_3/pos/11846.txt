"Když jsem ležel tam ve veteránský nemocnici a v mým životě zela velká díra, začalo se mi zdát o lítání - byl jsem volnej... dřív nebo pozdějc se ale musíte probudit." ... Proč mám pocit, že v tu chvíli jsem naopak já začala snít? Avatar je splněným snem a zároveň filmem, který obsahuje vše - dobrodružství, romantiku, akci, napětí, překrásné (pandorské) scenérie, úžasnou hudbu, skvělé herecké výkony, působivý příběh a důležité poselství - zvláště pro dnešní svět. ("Silní ničí slabé a nikomu to nevadí.") Tento snímek má co říct a rozhodně stojí za zhlédnutí. Nejen proto, že dosáhl přelomu ve vizuálních efektech - těm, kteří se taktéž rozhodli pro 3D nemusím popisovat, jak úžasný zážitek to byl a ti ostatní... no, zkrátka o hodně přišli. Ale především proto, že má v sobě neuvěřitelnou škálu emocí a myšlenek. ("Takhle se to dělá. Když někdo sedí na hroudě, kterou chcete, uděláte si z něj nepřítele. Pak už máte oprávnění se jí zmocnit.") Kéž bychom se aspoň zčásti chovali k naší Zemi tak jako lidé Na'vi ke své planetě... Pro mě je tento film jednou z největších perel filmového průmyslu. Poděkování patří všem tvůrcům a zvláště režisérovi. Díky Jamesi, že jste dokázal dát fantazii a snům nový rozměr. (...I pray in my heart that this dream never ends...)
