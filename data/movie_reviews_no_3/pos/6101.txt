Batman vs. Superman je dobrý film. Můj kamarád, který v kině seděl po mé levici má opačný názor a musím říct, že ho chápu, i když mně to celkem sedlo.. Film má skvělou předlohu a velký rozpočet, ale nebylo mi naservírováno to co jsem čekal. Film má hodně WTF momentů a jinak skvělé postavy dělají blbosti. Affleckův Batman je fakt skvělý a hodně se těším na jeho sólovku. Největší problém je ve finále, místo aby bylo dramatické, tak je jenom ehm přihlouplé. Když závěrečná finální scéna nutí k smíchu místo k pláči, tak je něco špatně. Zack Snyder si natočil geekovský sen ve stylu Michaela Baye. Ano, bohužel příliš často film sklouzává k nesmyslným akčním pasážím Man of Steel. Z návratu Temného rytíře toho ve filmu moc není a příběh rozhodně není bohatý a Zack všechno cpe do akce. Bruce Wayne je charismatický, Lex Luthor je fajn pošuk a Wonder Woman je fakt sexy. Celkově to ale jde. Není to zdaleka tak silné jako Nolanovi filmy, celkově je Superman trochu navíc.  Občas sice budete kroutit hlavou a nechápat, co se vám autor snaží říct, ale jinak si film člověk užije. Sice ne na 3D protože je dost odfláknuté, ale 2D verzi stojí za to vidět. Doufám, že druhá projekce v pohodlí domova, ukáže plusy, které jsem ve 3D kino verzi nepostřehl. Jinak celkem spokojenost, škoda že se víc nepomrkávalo na Suicide Squad, to se snad povede víc.
