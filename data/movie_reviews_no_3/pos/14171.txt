Jednoznačně nejtemnější český film po roce 1989 a jeden z nejlepších filmů o totalitě. Ta je tady zahnízděná v myslích lidí, v prostředí i ve vztazích. Nikdo není bez viny a čistý a nikdo není černobíle správný resp. špatný. Jsou jen různé odstíny šedi, které se odrážejí ve společnosti i v prostoru. Na Poutech si nejvíc cením toho, že všechen ten marasmus zobrazuje skrytě, netlačí na pilu a nic nebarví na růžovo. To z něj dělá vyjmečné dílo a čiší z něj na dálku všechna ta temnota a prázdno, která se vpíjí hluboko pod kůži. Je mi jasné, že tohle ne každý vydýchává a řadě lidí se ten film zdá nudný a otravný. Ondřej Malý si svou rolí poručíka Antonína zadělal na celoživotní škatulku hajzlů a psychopatů, kterou asi těžko bude opouštět. Ale útěchou mu může být, že tahle role a způsob jakým ji pojal za to stála.
