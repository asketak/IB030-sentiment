POZOR - komentár prezrádza dej! Pokľudné tempo prevozu z Litvy do Bieloruska a späť naruší vznik štátnej hranice. Odrazu je preč výskot špľachotajúcich detí v rieke, pretože tá sa stala hraničnou. Rytmus prevozu loďky z brehu na breh nahradili čierne kanady a maskáčové oblečenia mladých chalanov - colníkov. Príbeh sa zaobíde bez sprievodného komentára. Čiernobiele obrazy postovietskeho teritória, plné uháňajúcich traktorov, starých žigulíkov, drevených lodiek, bábušiek a dedkov v kacabajkách kývajúcich sa v starej pramici a nahrubo postavených neomietnutých potravín, vypovedajú trefne sami za seba.
