Proč nepřiznat, že se jedná spíš o vykrádání Dumase než o jeho adaptaci. Nic to však nemění na tom, že je to skvělá podívaná. Vlastně se mi líbilo, že jednání postav má celkem pochopitelnou strukturu a nekopíruje mravy 19. století, které už nám jsou dneska kapku vzdálené. Byť hlavní děj zůstal téměř nezměněn. V motivacích a psychice postav se tu příliš nehrabe, vlastně je všechno dost přímočaré. Hrabě u Dumase působil celkem pochopitelně démonicky a nadpozemsky, ale tady je to nakonec obyčejný člověk, snad že sledujeme každý jeho krok. Možná se trochu víc než by bylo nutné zdůrazňuje víra v boha (vůbec bych se nedivila, kdyby i to vedlo ke Caviezelově obsazení do role Ježíše v Gibsonově Umučení). Přijde mi fajn, že se nejedná o vícedílné zpracování, koncentrujeme se pouze na děj. Caviezel a ostatní působí ve svých rolích sympaticky (mimochodem - řada z nich se v historických filmech upíchla na dost dlouho, například Cavill, než se z něj stal Superman a možná i něco jiného; inu hezkých tvářiček je tu dost). A že by se Dumas obracel v hrobě si nemyslím. Upřímně - nepatří náhodou tahle jeho dobrodružná literatura vlastně tak trochu k braku?!
