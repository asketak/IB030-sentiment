The Witch funguje v každej rovine, v akej ju chcete chápať. Doslovne ako horor zo 17. storočia, kde všetko, čo vidíte, môžete považovať za reálne. Ako horor zo 17. storočia, kde nemusíte veriť tomu, čo vidíte a beriete to ako štúdiu doby a dopad jej zmýšľania na rodinný život. A nakoniec celý film ako metaforu fungovania rodiny, dospievania a prebúdzajúcej sa sexuality, preklopený zo 17. storočia nie len na dnešnú dobu, ale na každú, v ktorej budeme považovať rodinu za základ spoločnosti. O čom film je, častokrát povie letmý pohľad (napr. na prsia sestry), alebo zdanlivo nedôležitá poznámka (mama, ľúbim Ťa). Film o 13 ročnom decku, ktorý je výhradne určený inteligentným dospelým.
