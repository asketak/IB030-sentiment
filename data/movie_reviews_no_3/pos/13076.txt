Death metal je mojim najobľúbenejším metalovým subžánrom. Vyhovuje mi jeho surovosť, brutalita a agresivita. Najradšej mám starý, klasický, old schoolový rachot zo slnečnej Floridy. Je to kolíska tohto extrémneho hudobného štýlu. Glorifikujem Chucka Schuldinera a jeho formáciu Death, veľmi rád si vypočujem kapely Morbid Angel, Deicide, Massacre, Six Feet Under, Monstrosity a v neposlednom rade i Obituary. John Tardy a partia muzikantov okolo neho ma vždy vie dostať do obrátok. Oficiálny záznam ich vystúpenia, ktoré odohrali 24. augusta 2006 v poľskom hlavnom meste, patrí do zlatého fondu death metalovej tvorby. *****
