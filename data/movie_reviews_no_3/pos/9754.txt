Bylo uváděno jako komedie, ale ve skutečnosti šlo o klasický a slavný přepis románu I. Herrmanna, který kriticky popisuje tragédii poctivého a slušného člověka, který se nechá ze všech stran ubíjet, aniž dbá ve své slušnosti varování své uklízečky. Samozřejmě, Vlasta Burian ve své trochu netradiční roli zůstává svůj a předvádí jeden ze svých vrcholných výkonů mluvky, povaleče a ochlasty, zatímco A. Nedošinská hraje jednu z mála záporných postav své kariéry stejně mistrně, kdežto E. Poznerová působí poněkud staticky. Mladý Frič už tenkrát byl mistrem svého řemesla; ačkoliv se vše odehrává na malé ploše, takřka jenom v krámě a přilehlém bytě Schusterových, a jednotlivé scény mají spíše divadelní charakter, dílo rozhodně nenudí a je stále živé i pro současného diváka.
