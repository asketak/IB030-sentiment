Zcela jiný film o teenagerech, než na jaké jsme z dnešní americké produkce zvyklí.  1)  Syrově naturalistický snímek odhaluje jinou, než je oficiálně jásavá tvář amerického způsobu života._____  2)  Spoiler. Výtky, že ve filmu vystupují neskutečné postavy, které se chovají nerealisticky, jsou mimo mísu. Naopak právě toto chování umožňuje jasně poukázat na pokřivené mezilidské vztahy amerického maloměsta 80. let. Jediný, kdo se chová víceméně "normálně", je Matt, který tím přichází do přirozeného konfliktu s okolím._____  3)  Scénárista prokázal smysl pro přiměřenost v celém příběhu (role Mattova bratra Tima či okolnosti vražd). Rovněž tu chybí morální hodnocení toho, co se událo, což je dobře (dodávám pro ty, kdo neumějí číst mezi řádky)._____  4)  Když připočítám 22letého kapku přehrávajícího Crispina Glovera (Layne) a mého oblíbeného rovněž 22letého Keanu Reevese (Matt), jimž oběma to moc slušelo, pak není co řešit._____  5)  12letý Joshua John Miller (Mattův bratr Tim) prokázal své nevšední herecké kvality. Dnes je autorem úspěšných knih a scénářů a mj. se otevřeně hlásí k homosexuální orientaci._____  6)  Takže, kdo jste to neviděl, hurry your ass a sežeňte si film, který opravdu stojí za zhlédnutí.
