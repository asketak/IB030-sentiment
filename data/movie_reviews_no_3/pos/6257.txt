Televizní zábavy je v současnosti velmi málo. Estrády s písničkami, scénkami, tanečními a kouzelnickými výstupy nahradily besedy s tak zvanými celebritami všech profesí – talk-show. Tato s Karlem Šípem patří k těm lepším. Trpí však taky častým neduhem těchto pořadů a to přerušováním hosta moderátorem v situaci, kdy něco divácky zajímavého vypráví. Možná je to střihem, možná omezeným časem pořadu. Taky mi vadí, když se moderátor snaží zastínit hosta a být vtipnější než on. Karel Šíp je v tomto směru jako průvodce pořadem v současnosti nejsolidnější.
