Nakoľko sa k nám pomaly ale isto blíži Captain America: Civil War nebude odveci sa pozrieť na prvé filmy, ktoré nám predstavili Chrisa Evansa ako superhrdinu. A musím povedať, že je to opäť ukážka, ako Marvel vedia vytvoriť svojich hrdinov, nech už ide o kohokoľvek a spraviť ich veľmi zaujímavými. Myslím si, že výber hercov sa tu opätovne potvrdil a dostávame postavy, ktoré nám veľmi prirastú k srdcu. Chris Evans je v hlavnej role vynikajúci a rovnako aj Hayley Atwell ako agentka Carterová. Obaja sú vskutku skvelí. Dráma, ktorou ale Steve prechádza je skvelá a musí sa skutočne ukázať ako hrdina, ktorý nie je len z komixov a pódia pre deti, ale skutočný hrdina. A bojovať proti korporácii Hydra vedená "Red Skull" v podaní Huga Weavinga. Film je zaujímavý, dostatočne vtipný a energický na to, aby to fungovalo a musím povedať, že som si sledovanie vcelku užil. Efekty sú občas trošku mimo a nefungujú úplne a možno by som nechcel miestami až toľko komédie, no to nemení fakt, že je to celkom zaujímavé sledovanie. Páči sa mi, že sa to odohráva v roku 1943 a vytvára to niečo iné, ako keď sme pozerali film ako Iron Man. Čím viac sa ponáram do sveta Marvel, tým viac si to začínam užívať. A som veľmi spokojný. Hodnotenie: B
