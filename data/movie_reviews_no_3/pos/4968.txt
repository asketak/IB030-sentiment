Americké scifi, jež se odehrává v roce 2054 a kdy je vynalezen způsob, jak zbavit svět vražd. Společnost PreKrim totiž vlastní tři chronickým spánkem trpící vědmy, neomylně v budoucnu tušící každý těžký zločin a mohou tak před ním varovat a zabránit mu. Velitel úderné jednotky PreKrimu John Anderton však brzy na vlastní kůži pozná, že tento dokonalý systém se dá snadno zneužít pro eliminaci nepohodlných osob. V hlavní roli velitele Andertona, postiženého tragedií v rodině, se objevil T. Cruise, jenž musel často svádět nejen slovní potyčky s neústupným kontrolorem z ministerstva C. Farrellem. V roli majitele a zakladatele systému potírajícího kriminalitu se představil M. von Sydow. Spielbergova Minority report, neboli menšinová zpráva od jednoho ze tří jasnovidců, jež byla důležitá pro Andertonovu obhajobu, je velmi dobře, jak myšlenkou, tak vizuálně, natočené uvěřitelné scifi, přičemž oceňuji absenci přehnaných a často zbytečných futuristických prvků na efekt.
