Nemůžu napsat komentář, abych se neopakoval po ostatních, protože jsem byl stejně tak duševně rozmetán jako valná většina zdejších filmových nadšenců. Často mi připadalo, že Spielberg nechal zázračně zrestaurovat dobové záběry vojaků, kteří byli zároveň i výbornými kameramany, protože si nedokážu vysvětlit tu mrazivou realističnost převážně v první slavné půlhodince. Jestli někde chvilku existovalo peklo, pak právě v roce 1944 na oné pláži... Tím ale tento válečný epos nekončí. Naopak pokračuje stejně intenzivně až k vyčerpávajícímu konci. Ztráty se navyšují, ale vojáci se i přes čím dál tím podlomenější psychický stav nevzdávají. K výkonům herců (zejména Toma Hankse) asi není potřeba nic dalšího dodávat...
