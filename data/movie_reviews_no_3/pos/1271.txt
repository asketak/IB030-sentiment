"Raději se nechám v plném rozkvětu mládí zastřelit, než abych riskoval, že zkompromituji slušné děvče." Tak se nám z upjaté učitelky a ukecaného desperáta okresního formátu stali úspěšná desperátka a její pomocník. Tato proměna za moc nestála, ale jinak to bylo skvělé. Vynikající byli oba bendžoví vypravěči, určitě nikdy nezapomenu na rekonstrukci bitvy u Little Big Hornu na vesnické tancovačce a samozřejmě na legendárního pistolníka Kida Shelleena. Jeho neustálá ladění vyvážené vrstvy alkoholu v krvi, pokusy o fyzický trénink před rozhodujícím soubojem i jezdecké kousky na koni byly natolik skvělé, že si tentokrát dovolím ztřeštěně vystřílet čtyři hvězdy.
