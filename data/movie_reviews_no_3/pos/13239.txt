Geniální výtvor, a to jak v podobě vynikajících a skvěle pojmutch záběrů a stejně tak jejich promyšleného střihu, tak v podobě hudby, která k tomu nejenže přesně pasuje, ale i sama o sobě má jakousi sílu. Práce s kamerou je zde pastva pro oči. Záběr na koukající turisty je nádherné zobrazení toho, jak lidi bezduše "čumí", letecké záběry města promíchané se záběry tištěných spojů jsou krásnou ukázkou toho, jak lidé žijí, záběry davu lidí na jezdících schodech jen jakoby kopírují předchozí záběry na párky vybíhající ze stroje na pás. Zmar demolovaných budov je zde zobrazen s veškerými pocity zbytečnosti, stejně jako záběry nočních měst tak krásně připomínají šílenství. Doplnění o záběr nočního hlídače smutně si podepírající čelo, dodává tomuhle dílu opravdovou sílu, která graduje konečným záběrem, který dokáže slušně uzemnit všechnu slávu světa. Koyaanisqatsi - název filmu je sám sobě tím nevýstižnějším komentářem.
