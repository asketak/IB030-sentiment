Deicide je americká hudobná skupina, ktorá sa sformovala v roku 1987 v meste Tampa. Patrí medzi kultové death metalové kapely zo slnečnej Floridy. V tomto americkom štáte vzniklo mnoho významných skupín, ktoré značne ovplyvnili tento extrémny metalový subžáner. Frontmanom Deicide je basgitarista a spevák Glen Benton. Je to rozporuplná osobnosť balancujúca na hranici šialenstva. Záznam ich živého vystúpenia, ktoré odohrali 29. novembra 2004 v hlavnom meste Veľkej Británie je ukážkou surového, tvrdého a brutálneho floridského death metalu. ****
