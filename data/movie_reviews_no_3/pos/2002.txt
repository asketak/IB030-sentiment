Já, Olga Hepnarová je v českém kontextu převratným filmem. Ne z hlediska příběhu či hereckých výkonů. Hlavní důležitostí snímku je zpracování a především zpracování čeho. Protože v přehlšelu plochých jednoznačných a trapných komedií se zrodilo dílo sledující naprosto ambivalentní postavu, kterou se snaží psychologicky rozpitvat a poskytnout divákovi alespoň decentní nástin Olgy činů. Nutí tak diváka uvažovat nad jejím chováním a můžeme si tak pokládat otázky zda byla Hepnarová schizofrenní psychopat, nebo jen obět společenosti. Její nenávist nepramenila z tehdejší socialistické společnosti, ale prostě ze společnosti jako takové, což je pro misantropa, asociála a zarytého lesbického samotáře těžké přežít. Kor, když už od mala dostává od okolí takovou čočku... Nejde o jednoznačné biografické naservírování jednoho života poslední popravené osoby v ČSSR. Autoři životní příběh, nebo spíše sondu do duše jedné postavy podávají stroze, chladně a nejasně. Jde tedy o artový počin s dlouhým vizuálně krásným záběrováním, který v českém kontextu sakra dlouho nevznikl a je fajn vidět, že se českému filmu skutečně blýská na lepší časy!
