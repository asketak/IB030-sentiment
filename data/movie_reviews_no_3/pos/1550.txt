Žádná sázka na efektní vyprávění, které by snímek dělalo méně autentickým. Nicméně nějaký zvrat a nevědomí toho co bude následovat, by přineslo větší míru divácké překvapenosti, nejenom z rozsáhlosti zvrhlých choutek církve. Žádné závěrečné zadostiučinění o tom Spotlight není, to na čem záleží je poctivě odvyprávěný příběh bez přikrášlování ve vynikajícím novinářském hávu. Kamera většinou sleduje vše zpovzdálí odtažitým způsobem. Herecká skvadra se výborně doplňuje a především Ruffalo exceluje.
