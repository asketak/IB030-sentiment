Zabili mu psa a ukradli auto. To neměli dělat. Další příběh o bývalém vyhlášeném zabijáku, který byl vyprovokován vejít na cestu nemilosrdné pomsty a to proti svému bývalému zaměstnavateli. Po pomalejším rozjezdu se naskytá rychlá a drsná akční jízda, kde se opět s vervou sobě vlastní vyšvihl Keanu Reeves. Svoji roli zvládl očekávaně dobře, i když bych si u něj představoval přeci jen o něco drsnější výraz. Snímek je jinak ve své podstatě obdivuhodný. Nemohu se ale zbavit dojmu, že je tu určitý pokus zopakovat akční fenomén světoznámého krále akčního filmu HK režiséra Johna Woo.  Ale chyba lávky, ten svého nástupce dlouho mít nebude. Na druhou stranu je škoda, že takovýto námět zrovna on nenatočil a že roli Johna Wicka nevzal jeho kmenový herec Chow Yun-fat. To by byla teprve jízda. Chad Stahelski a David Leitch mající v takovýchto filmech zkušenosti coby kaskadéři to spolu zkusili po svém a dá se říci, že se jim zdařilo. I přes určité chybičky je snímek patřičně rychlý, krvavý a šílený. Pánové to rozjeli naplno.  
