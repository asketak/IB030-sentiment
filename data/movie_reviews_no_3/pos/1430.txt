Příběh spalující lásky lady Hamiltonové a Horatia Nelsona je podobnou alegorií na tehdejší situaci jako předešlý historický velkofilm dvojice Leighová- Olivier Požár nad Anglií. Až na to, že Hitler se tentokrát neskrývá za postavou španělského krále Filipa II., nýbrž za francouzským císařem Napoleonem. Na akční sekvenci bitvy u Trafalgaru si divák musí počkat do samotného závěru, do té doby se řeší pouze ona "zakázaná" romance narážející na dobové konvence.
