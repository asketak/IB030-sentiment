// Snyderovo pochmurné divadlo šílenství. Dějový mohykán, kterým DC vyslalo Marvelu jasnou zprávu: "Zvládnem co vy a líp. Během dvou filmů jsme dohnali celé vaše univerzum, s větší věrností ke komiksům, bez family-friendly ratingu a s výrazně zásadnějšími dějovými twisty, než jaké vy kopírujete už desátým filmem. Takže fuck off a bacha na nás. PS. Batfleck rules. PSS. To jste ještě neviděli Suicide Squad." A mně nezbývá než přidat nadšeně svůj podpis, políbit obálku a začít se těšit na další nášup. Subjektivně: Batman v Superman: Dawn of Justice - 9/10. Objektivně: 7-8/10, protože to má skoro tři hodiny a tíha studiových ambicí tomu láme záda. Já ale rozhodně nebudu ten, kdo si ještě kopne. Role soudců, porot a popravčích letos převzali jiní.
