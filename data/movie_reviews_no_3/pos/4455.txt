Oba mám tedy raději jako kouzelníky, a nejlépe kouzelníky, odhalující triky třeba Davida Copperfielda, ale ani tady nejsou marní. Humor a šťávu tenhle pořad má, člověk se dozví zajímavé věci z oblasti fyziky, přírody a přírodních zákonů, o nichž ne vždy měl tušení, a mezi těmi šesti, sedmi příběhy, resp. pokusy (občas skutečně vtipně pojatými), se objeví, jeden, jenž je vycucán z prstu. V oblasti osvěty jistě osvěžení, i když při znalostech pořadů jako Mozek v akci, Proti všem nebo Jak vždy zvítězit se asi člověk moc nenechá nachytat, nakolik jsou některá tvrzení neuvěřitelná (třeba jak využít slaninu ke svařování, jak využít domorodý australský hudební nástroj k zabránění chrápání, zda unesou vlasy auto, jestli krokodýly láká jistá tónina apod.). Btw - Penny je nikoliv ten drobínek, jak by se dalo zdát dle jména, ale ten velký a silný, zatímco Teller je ten malý, co překvapivě navzdory jménu nemluví (a dělá jen xichty).
