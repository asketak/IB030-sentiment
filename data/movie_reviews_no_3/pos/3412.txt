Že by až drama? Ale nééé!! Označil bych Teorii tygra za hořkou komedii. Tak jsem tedy hýbnul zadkem a ve snaze něco manželce naznačit, vytáhl jsem i ji. Rozuměj do kina. Jen upozorním, že po šestatřicetiletém více či méně poklidném manželství. Pořád jsem si říkal, že mi ten děj něco připomíná. Ale pro svou demenci jsem si nemohl stále vzpomenout co vlastně. Až pak to přišlo. Vyšli jsme z kina a manželka prohlásila: "Tam byli všichni úplně šlahlí". V ten okamžik se mi paměť projasnila. Já ji tím filmem chtěl něco naznačit a ONA? NIC NEPOCHOPILA!! V tu chvíli jsem zatoužil vypustit krávy na svobodu, sedět při západu slunce sám a popíjet lahodný Prazdroj. Jo Jirko Bartoško, aji já. Ale nic si z toho nedělej, skvěle si to zahrál. A Éliška? Aj ta tu fúriu zahrála skvěle. No prostě, po dlouhé době opět jeden skvělý český filmek. Díky všem, kteří to dílo stvořili. ... Ještě dodatečně poznámku: V kině leželi volně k mání tištěné letáčky. I když to nikdy nedělám, jeden, ten s Jirkou s půjčenou brašnou, jsem před manželkou vzal a celkem nahlas před šatnářkou, ale hlavně manželkou jsem prohlásil, že si jej pověsím v ložnici. Světe div se, ani pak, když už jsme byli sami, neřekla nic. No, otázka je, co bude říkat až jej do ložnice opravdu budu věšet. Že by mě šoupla do léčebny?
