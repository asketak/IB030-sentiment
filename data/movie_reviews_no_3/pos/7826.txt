Někdy i nepatrné příčiny mohou mít velké následky, a když se něco zničí, je to pryč a už se to nevrátí. To je poučení, které mi předala nová pixarovka. Ale taky dodala, že to ztracené někdy mohou nahradit věci ještě lepší než byly ty původní. Pokud tedy budu mít všech pět pohromadě. A to doufám mám, protože v mém řídícím centru se při sledování o knipl neustále přetahovala nejen Radost (nad humorem, animací, desítkami vtípků i spoustou výborných nápadů, a nejen těch týkajíchc se provozu v hlavě)  se Smutkem (v dojemných momentech filmu), ale také Strach (když začalo ztrácet švih), Hněv (nad nevyužitými možnostmi, které téma nabízelo) i Znechucení (nad infantilními berličkami a vycpávkami). Celkový dojem je určitě potěšení, jen je trošku šmrcnuté pocitem, že už to nemá tu svěžest a natěšenost původních pixarovek.
