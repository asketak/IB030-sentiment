Navzdory mrazivé atmosféře tajuplného severu je v tomto seriálu pořádné teplo... Již z předchozích komentářů je patrné, že Modus je a bude srovnáván s Mostem. Asi hlavně kvůli tomu, že druhý jmenovaný je již takovým skandinávským monumentem, který představuje snadný cíl pro nutkavé srovnávání, jež bude prokletím veškerých nových severských kriminálek. Celkově Modus při tomto srovnání prohrává, ale to vůbec neznamená, že je nějakým odpadem. Naopak. Sice nějaké myšlenky či motivace by mohly být dotaženějšími a postavy by mohly disponovat větší hloubkou. Nicméně je nutné si uvědomit, že seriál má 8 dílů a nedochází u něj k žádným překombinovaným aktům. Počet postav je ideální a každá má nějaký ústřední určující atribut. Vůbec nevadí, že vrah je představen již v prvním díle. Díky tomu je celé vypravování zaměřeno na osvětlování detailů a veškerých motivací. Seriál konzistentně drží i díky hlavnímu (a stále horkému) tématu, které sice na první pohled nemusí působit originálně, jelikož je to opět buzerantství. Nicméně mě zaujalo, že seriál toto téma předkládá poměrně objektivně a nezaujatě (byť hlavním záporákem je tedy buznovrah) a také si celkem uvědomuje rizika dnešní proklamace co největší volnosti. Jinak se mi velice líbilo i intro, které řadím mezi ty nejpovedenější, co znám. Také oceňuji zvolené prostředí měst, jako je úchvatná a harmonická Uppsala. To je tedy velice příjemná změna oproti depresivnímu Malmö.  No a jen taková zajímavost - je to snad první kriminální seriál (alespoň pro mě), kde si hlavní postavy dobijí mobil. :-)
