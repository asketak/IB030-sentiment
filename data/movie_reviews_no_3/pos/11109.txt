Mladá pokladníčka Colleen žije v malom mestečku Spearfish v Južnej Dakote. Jej pokojný život sa však mení vo chvíli, keď začne dostávať fotografie zakrvavených a dobitých žien, ktoré jej predkladá neznámy fotograf. Polícia sa týmto prípadom odmieta zaoberať, pretože môže ísť len o žart a taktiež nebol v podstate spáchaný žiadny trestný čin. V rovnakom čase prichádza do Spearfish fotograf z Los Angeles, aby tu našiel mladé talenty pre svoju prácu. Colleen sa k ich tímu pridá v nádeji, že by jej mohli pomôcť, ale fotky sa neprestávajú objavovať a keď zmizne jej najlepšia priatelka, začína jej byť jasné, že nejde o žiadny žart. Čím ďalej, tým viac je jasné, že ide o prácu nezastavitelného psychopata, ktorý sa k nej dostáva čoraz bližšie a násilie sa z fotiek prenáša do jej života. - Na The Girl in the Photographs som sa nesmierne tešil, pretože moje oblúbené moderné Scream Queens sa v rokoch 2015/2016 v rámci hororu velmi nečinia, takže sa každý horor, v ktorom majú úlohu, stáva pre mňa najočakávanejším. Bolo mi zrejmé, že Katharine Isabelle nebude v hlavnej úlohe, a tak som očakával slabší horor, u ktorého ma poteší len jej občasná prítomnosť. Na pozitívnych očakávaniach u mňa nepridávalo ani to, že som postrehol dosť nízke hodnotenia tohto hororu v zahraničí. Lenže The Girl in the Photographs je nehoráznym prekvapením a pre mňa naprosto stopercentným moderným hororom. Tvorcovia sa v oblasti hororu snažia, ale ich predchádzajúci dlho očakávaný The Pyramid s parádnym nápadom úplne zničili zbytočné digitálne efekty, takže si ma na svoju stranu získali až týmto hororovým mixom. Je to mix, ktorý funguje úplne brutálne. Kombinácia Home Invasion, Slasheru, mierneho Exploitation, velmi funkčnej krimi zápletky a neustáleho napätia by sa mohla zdať nespracovatelná, ale tu všetko funguje v mojich očiach presne tak, ako má. Herecké obsadenie je neopozerané, jeho výkony špičkové a vzťahy medzi postavami perfektné. Na jednu stranu nezmyselné moderné vzťahy, ktoré sú založené len na sexe a materializme a na druhej strane pomaly sa vyvíjajúci váhavý a slušný vzťah hlavnej hrdinky, ktorá je čerstvo po rozchode a nového muža, ktorý sa zjavil v jej živote.  Záporáci sú maximálne nechutní a to ich robí úplnou špičkou v obore! Perfektný bol aj zvierací efekt u záporákov, keďže sa so svojou obeťou vždy prišli pochváliť, rovnako ako to robia psy alebo mačky. Kamera je dokonalá, ale to sa samozrejme dalo čakať, keďže za ňou stál muž, ktorý natočil hororové legendy Halloween a The Thing, ktoré boli na svoju dobu v tejto oblasti extrémne vyspelé. Ďalším brutálnym pozitívom je dokonalá hudba, ktorá funguje vždy presne tak ako má a prináša perfektnú atmosféru, ktorá fanúšikom hororu chýba zo starých hororov. Nehorázne dobre vyzerajú aj masky a gore, ktorého sa tu síce velmi vela neobjavilo, ale do tohto konceptu sa to ani nehodilo a keď sa nejaké gore objavilo, vyzeralo nádherne a ja ako hororový fanúšik som mal príjemný pôžitok. Prostredie, zápletka, vzťahy a aj koncept mi dosť pripomínali Girlhouse, ale to mi vôbec nevadilo, pretože je to taktiež jeden z mojich najoblúbenejších hororov. Potešilo ma aj umiestnenie deja do malého mestečka v USA, pretože to je to, čo v hororoch milujem a mestečko Spearfish si pridávam na zoznam miest, ktoré musím v USA navštíviť. Poster uvádzal meno Wes Craven a ja vyložene neznášam, keď horory používajú slávne mená tohto žánru na svoju propagáciu. Wes bol však producentom tohto hororu a je to posledný projekt jeho života, takže som strašne hrdý na to, že to dopadlo takto dobre a on sa v nebi určite usmieva pomedzitým, ako tam pobehuje s rukavicou Freddyho Kruegera na ruke a maskou Ghostfacea na tvári. Tento projekt si získal moje srdce a už sa nemôžem dočkať ďalšieho hororového projeku Oza Perkinsa s názvom February, ktorý ma doteraz lákal len nádherným posterom a Emmou Roberts v hlavnej úlohe, ale verím, že prinesie omnoho viac, pretože aj od The Girl in the Photographs som očakával len Katharine Isabelle a on priniesol tisícnásobne viac. + Katharine Isabelle! + herečka z Mirrors 2 a Infected + herec z Legion of Fire: Killer Ants! + herec z The Ganzfeld Haunting
