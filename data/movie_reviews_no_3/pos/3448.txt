Překotné uvádění plochých postav, střídané tu a tam pomrknutím na fanouška, mě na začátku lehce vyděsilo, ale naštěstí mi to nevydrželo dlouho. Ne že by se v tom film nějak zlepšil, spíš ujistil, že to nedělá omylem. I po zbytek stopáže je věrný pohádkové jednoduchosti svých předchůdců (na které pořád mrká a mrká), ale zároveň je mnohem živější. Prkenná aranžmá jsou ta tam, ale ani na potoky potu a krve nedojde. Abramsovi se vůbec tak nějak povedlo balancovat kdeco, a výsledek je potěšující. Jen tím, že jeden záporák vypadá jako by utekl z Bradavic a druhý Marvelu, si nejsem úplně jist.
