Pre mňa nesporne kvalitné anime. Tento diel katarzne vygraduje do čohosi, čo mi nie je ani trochu príjemné a doslova som celý záver pretrpel. Veľa z videného mi nebolo sympatické, kýble explicitného násilia a brutálnych odporností či už vizuálnych alebo charakterových boli niekedy neznesiteľné. Napriek tomu pohyblivé obrázky videné v tomto a predošlých dieloch ponúkajú ucelený a silný príbeh. Rozprávanie a odkrývanie deja mi pripadá majstrovsky spracované. Uvedomujúc si, že tieto snímky sú kompilátom seriálu, o to viac oceňujem ich kvality a neviem či by som zvládol predlohu. Získal som silný zážitok, ktorý mi rozryl dušu na niektorých z najcitlivejších miest. Ak by som vedel čo ma čaká, ani by som nezačal. Za to si Berserk: Golden Age Arc zaslúži moje vysoké hodnotenie a tento diel plný počet.
