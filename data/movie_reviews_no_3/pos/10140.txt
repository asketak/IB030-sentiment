No, natočeno dost kvalitně. Už jenom bitevní scény opravdu stojí za to. Chápu, že kdyby se mělo ještě točit extra potlačení vzpoury v Řecku, vyplenění Théb a ovládnutí Egypta, tak by to bylo ještě aspoň o hodinku delší, ale i tak mi přišlo, že to všechno vzali trochu moc hopem. Navíc kvůli tomu, že vynechali první dvě bitvy, se tu objevilo několik historických nepřesností. Alexandrovi Kleitos nezachránil život v bitvě u Gaugamel, ale v bitvě u řeky Graníkos, Dareiova rodina se dostala do Alexandrova zajetí už po bitvě u města Issos (2. bitva). Po ní se taky Alexandr dostal do Babylonu a Dareios mu nabídl mír, který Alexandr odmítl a tak došlo ke třetí a s Persií k poslední bitvě u Gaugamel, odkud Dareios podruhé utekl a Persie byla definitivně poražena. Na druhou stranu chápu, že kdyby zde měly být ještě tři bitvy navíc, tak by byl film dvakrát delší. A je fajn, že všechny věci šoupli alespoń do té jedné. A zkvělé hudební dopnění. Pěkný film.
