Podle mne je to světový unikát: film má formu hraného dokumentu, dnes poměrně oblíbenou v populárně naučných TV pořadech, na rozdíl od nich ale dokáže vyvolat napětí a zájem dovědět se, jak to dopadne. Samozřejmě je nutné se oprostit od předsudků znehodnocujících předem filmařskou práci ooukazováním na kontext prostředí - totalitní socialistické Československo. Tento kontext ale nijak z filmu netrčí, kdo tu dobu nezažil, snadno se vžije do děje - kriminální zápletka se špionážním šmrncem se mohla odehrát kdekoliv. Strohost a zároveň podmanivost dokumentárního stylu podtrhuje výběr (ne)herců - nikdo na sebe nestrhává pozornost. A sama Milotova kamera je dostatečným důvodem ke shlédnutí. Milota prohlásil, že nemá rýd barvu, protože mu to připadá, jako když někdo slovy vysvětluje výtvarné dílo - a u tohoto filmu máte šanci jeho postoj pochopit.
