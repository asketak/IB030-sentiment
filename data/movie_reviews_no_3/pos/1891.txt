Dva muži v různých etapách svého života navazují vztahy s ženami, které se hlavně v případě Jacka Nicholsona omezí jen na ty tělesné. Po stránce duševní (a fyzické) mu vždycky něco schází a nebo naopak přebývá. Jackova postava je spíše sukničkářem, který není spokojený s přelétavým stylem života, ale v dlouhodobém soužití s opačným pohlavím zase dochází ke stavu přesycení. Stydlivější Art Garfunkel se snaží udržet si rodinný život a být vzorným manželem, ale nakonec i on se jednoho dne přesytí... Tělesné vztahy předkládají stále aktuální téma o hledání neexistující dokonalosti a možných důsledcích, pokud nejsme ochotni přistoupit na kompromisy. A to většinou nejsme. Buď se přesytíme, nebo hledáme "lepší protějšek" s vírou, že může být lepší než ten současný. Ale je toho mnohem víc. K bolestivým rozchodům a rozvodům dochází přece denně...
