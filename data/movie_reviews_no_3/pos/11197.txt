Jak se pozná kvalitní dokument? Jednoduše - běžného diváka "nudí". Přesně to tento dokument splňuje a proto jej považuji za kvalitní. Hlouposti jako Megatovárny či Megaopravy se této pětidílné sérii nemohou rovnat. Zatímco v běžném dokumentu se obvykle nedozvíte nic, popř. velmi málo, protože přes nekonečné opakování stále stejných záběrů a otravného "průvodce" na víc čas nezbyde, zde se naskytuje příležitost skutečně nahlédnout do procesu vývoje, stavby a testování dopravního letadla. Žádné nesmysly, žádné rádoby husté řeči - pouze fakta, záběry, animace a rozhovory. Rozhodně to není série přístupná pro všechny, naopak, od diváka vyžaduje notnou dávku zájmu - ale právě tím si mě tento dokument jednoznačně získal. Kéž by takových bylo víc...
