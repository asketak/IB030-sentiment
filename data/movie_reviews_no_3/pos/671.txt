Je dobojováno. Sen mnoha fanoušků se již dočkal svého vysněného filmové zpracovaní a dopadlo to různorodě, Někdo se urazil, někdo byl mile překvapen. Já se považuji za zlatý střed, protože ačkoliv film nebyl bůhvíjak hrozný, tak mé očekávání byla mnohonásobně větší a první trailer jsem si pustila nesčetněkrát, dokud se mi pod ruku nedostal celý film. Jak já jsem se těšila a ve výsledku jsem byla spíše zklamanější, ale zase né uražená, protože ač mé představy byly daleko od toho, co se mi naservírovalo, tak jsem si film užila. Pozitiva- Lex Luthor, tomu vznáším hold největší, protože díky němu se něco dělo, doslova si tu akci vynutil. Jesse Eisenberg je dlouho můj oblíbenec a v téhle roli mu to nejen seklo, ale těšila jsem se na každou scénu s ním. Tím jak mluvil, jak se pohyboval a tvářil, hrozně mi připomněl mladého Hannibala Lectera.   Mám ráda geniální, ambiciozní hajzlíky, co se schovávají za maskou spratka. Věděl přesně, co chce, dokonale vyjebával s oběma hlavními hrdiny a rozhodně bych se asi hodně bála být v jeho blízkosti, protože z něj úplně mrazí. Takový padouchy mám prostě ráda. Sice je podle mě pořád lepší Lex Luthor ze Smallvillu, ale i tak jsem si tohodle maníka nehorázně zamilovala. + Ben Affleck. Pro mě od první vteřiny byl Brucem Waynem a jakmile si nasadil masku, byl pro mě Batmanem. Bála jsem se úplně zbytečně, tahle verze Batmana mě přímo uchvátila. Líbí se mi ten vývoj postavy přes ty Batman filmy- Michael Keaton(Burtonův Batman) mladý, naivní, bránící nevinné a s mnohem optimističtějším pohledem na svět. Christian Bale(Nolanův Temný rytíř) realističtější, drsnější a nakonec Affleck, který bez mrknutí oka vyvraždil všechny nepřátelé s chladným výrazem, takže to dotáhl. Na vše pohlíží pesimisticky, svět vnímá jako celek, který chce ochránit a sám sebe pořád krituzuje, dokud se nevyřádí na Supermanovi. Henry Cavill jako Superman mi byl sympatický, ale můj favorit to nebyl. Zack Snyder nezapomněl na pravidlo, že Bruce Wayne má vždy pěkné auta. Chválím nenásilně zapojení Wonder Woman, která to tam pěkně oživila. Líbila se mi ta její inteligence. Zbytečně nemachrovala, byla sympatická a pro muže i sexy, takže jsem si jí taky oblíbila. Čekala jsem namachrovanou předváděčku síly, dostala jsem sympatickou postavu.Alfred byl konečně trochu více jízlivější,  než jen takový moudrý vševěd, který se vyzná v každém Bruceově pocitu, takže tleskám. Jako tu postavu mám ráda, ale tady mi přišel víc svůj. Každá scéna Bruce/Batman a Clarka/Supermana byla podle mě skvělá, herci si parádně notují, dokázala mezi nimi houstnout atmosféra a celkově ta dynamika se se jim povedla.  Negativa: Film bych z fleku přejmenovala na Batman and Superman: Dawn of Justice. Čekala jsem mlátičku Batmana a Supermana, jakože zpracované téma, o kterém všichni vedou konspirační teorie. Bohužel i bohudík to byla cesta k Justice League a já prostě čekala, jak na sebe budou klást pasti a jeden druhého špinit. Zack Snyder je dobrý režisér, ale v podstatě jsem celý film měla dojem, že sleduji dalšího Muže z oceli. Čekala bych větší návaznost na Temného rytíře, nebo svět Batmana, ale moc jsem toho nenašla. Měl to točit neutrální režisér, co zná obě díla, ale ani jedno netočil. Nějaký ten novější nádech, že se započala nová éra, která z obou světů vybrala to nejlepší. Takhle to bylo moc zaujaté. Jediné štěstí bylo v tom, že Batman/Bruce je celkově mnohem výraznější postava. "Mám zlé vzpomínky na šílence převlečené za klauny". Přehnaná temnota - Chápu, že chtěli vytvořit tu atmosféru, ale v té tmě jsem kolikrát ani neviděla a některé údery jsem si musela domyslet. Hrozně mi vadí postava Lois Lane a to mi bude vadit asi vždycky i ten přeslazený vztah s Clarkem. Hrozně nezáživná postava s tak velkým množstvím prostoru, to je prostě špatně. Sice pro pár momentů klíčová, ale i tak bych ten prostor radši dala Wonder Woman, ale jsem v klidu, protože ona dostane svůj film. Film je hrozně předigitalizovaný, nejde z toho cítit poctivá práce, ale zas Doomsday se podle mě povedl. Humor tu moc nebyl, ale zase jsme u DC a to si zakládá na vážnosti, takže já jsem spokojená a pokud chci humor, tak můžu v klidu vyčkávat na Suicide Squid nebo na marvelovského Captain America: Civil War. Zack Snyner si tím závěrem přichystal políčko pro film i Justice League a k tomu tento film v podstatě sloužil, i když jsme mysleli, že se rozřeší letitá otázka, tak je to v podstatě jen stavební kámen něčeho velkolepějšího. Myslím, že přicházející film o Suicide Squid dopadne lépe, nicméně B v S nějak ten universe neuraží. Nebylo to o tom, aby si dali superhrdinové přes rypák, ale pro to, aby vznikl pevný přátelský vztah, který zrodí tým superhrdinů. Takže přicházejí dvě otázky.1. Využil Snyder poteciálu, který B v S měl? Ne, totálně ho pohřbil. 2. Připravil se cestu pro velkolepý film o Justice League? Ano, připravil a pokud ten film sloužil jenom k tomuto, tak splnil účel. Nicméně trailery působily, že se seběhne velká mela a že se máme opravdu těšit na řezání Supermana a Batmana, Zda to bylo tak schválně, aby  to lidi nalákalo a pak jim fláknout facku, to je mi záhadou. Pokud na tohle chtěli lákat, tak o tom měli taky točit.
