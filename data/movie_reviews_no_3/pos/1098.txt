Spojení jižanského noirového thrileru a dětského, téměř pohádkového filmu? Proč ne. Dvě děti mají smůlu, že jim před popravou řekne jejich otec, kde schoval peníze a že se o nich doví jeho spoluvězeň, falešný kněz. Ten se vetře do jeho rodiny a dětem nastává peklo. Proto se vydávají na dobrodružný útěk. Začátek je v podstatě thriler, ale útěkem se z toho stává pohádka, kde děti naráží na různé nebezpečí, v patách mají velké zlo a nakonec jim pomůže pohádková babička. A musím uznat, že tohle zvláštní spojení fakt funguje hlavně díky naprosto čarokrásné kameře, která dokáže vykouzlit pohádkovou i noirovou atmosféru a i taková mrtvola v řece vypadá celkem poeticky. A samozřejmě ďábelský Mitchum jako fanatický pánbíčkář... vidět to jako dítě, tak mám z knězů panickou hrůzu. Nejvíce mě to připomělo, jak jsem si v dětství představoval svět Toma Sawyera a Hucka Finna. Krimi/thriler roku 1955.
