Velice zajímavý seriál, který je zasazený do zajímavého prostředí a díky středověku jsou i řešené vraždy o něco zajímavější. Krásně mi vyhovuje pomalé tempo jednotlivých epizod, které jsou ale naplněny úžasnou atmosférou a prostředím, skvělou hudbou, kvalitními scénáři, zajímavým rozuzlením a tradičně silnými hereckými výkony, zejména titulního Dereka Jacobiho, který je i v této roli perfektní, postava Cadfaela mu sedne. Skutečně vynikající detektivní seriál, je jen škoda, že v našich končinách není tak známý, ČT by ho mohla vytáhnout. Pro mě jako milovníka anglických detektivek a historických filmů je tato série naprosto perfektní kombinací, která funguje, je napínavá i zábavná a krásně se na to kouká. Až se někdy dostanu k dalším dílům (zatím jsem viděl první sérii), třeba to tady ještě upravím. Prozatím u mě ale za naprosto perfektních 85%. Kam se hrabe Jméno růže, tohle mi sedne mnohem lépe skoro ve všem, na co si vzpomenete.
