Je docela těžké tento snímek hodnotit tak, abych neprozradila tok děje ( pointu zná asi každý že). Nutno upozornit, že snímek je natočen velmi drsným způsobem už proto, že je bez kousku hudby se spoustou hluchých míst, která vlastně tak hluchá nejsou protože vám v hlavě šrotuje celá ta duševní bolest Olgy. Hlavní hrdinka byla božská a jak už tu píše Enšpígl, herečka první klapkou filmu změnila totálně identitu na Olgu. Nejvíce mě zaujaly texty Olgy po kterých doposud pátrám zda jsou opravdu její nebo pouze stvořeny pro film. Díky nim o to více chápete její duševní stav, který by dnes mohl být velice úspěšně léčen. Ale to už se ví. Jsem pravidelným návštěvníkem kin a poprvé bylo v kině absolutní ticho, ačkoli si polovina lidí vzala tradičně kopu žrádla. Tiché titulky na konci, rozsvícení světel v sále a diváci bez jediného pohnutí. Jo. Byla to síla.
