Vítejte ve speciálním vyšetřovacím oddíle poskládaném z policajtů, kterých se zbavilo protidrogové oddělení, oddělení vražd, kartotéka, nebo pořádkové jednotky. Za pár dílů si tihle zkrachovalci policie Baltimore tak nějak sednou, najdou se na nových místech a začnou rozplétat první drogový případ, který od spodiny na ulici sahá až nahoru do vysoké městské politiky. Já si taky za chvíli oblíbil tyhle policejní zmetky, kteří se zakousnou do případu jako buldoci. Přesto nečekejte perfektní policejní práci na jejímž konci zaklapnou všem padouchům na zápěstích želízka. I tihle policajti dělají chyby a nadřízení, kteří hájí své kariérní zájmy jim hážou pod nohy klacky a někdy se prostě taky něco posere a tak se stává, že některé velké ryby vyklouznou ze sítě. Druhá řada slabší, ale pořád silný nadprůměr a už se s chutí zakusuji do třetí.
