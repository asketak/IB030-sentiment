Píše sa deň 23. 3. 2016, keď píšem tento komentár. Už o pár dní bude vydaný celovečerný film Arpeggio of blue steel: Ars Nova Cadenza. Nejaký čas dozadu sa objavila otázka: "Ako si skrátiť čakanie?" No predsa pozrieme si KanColle! Aby ste rozumeli, k tomuto seriálu som si hľadal cestu trošku dlhšie. Opäť zosobnené lode? Tak to teda neváham ani sekundu! Idem pozrieť prvý diel. Úvodné zábery, Hm, dobre, japonské lietadlá, super výprava a pohyb kamery... , ale zrazu, TU NIE SÚ ŽIADNE LODE! Ale skupina dievčat nesúce mená tých lodí, surfujúce na hladine s nejakou výbavou a ozdobami, ktoré pripomínajú ich skutočné vybavenie? Čo je to za BLBOSŤ? MAŽEM! Nedalo mi to ale pokoja a dal som tomu šancu a nakoniec som to pozrel celé za tri dni. :-D Spôsob bojov je blbý, za tým si stojím, akurát lietadlovky fakt stoja zato, vystrelia šíp, ktorý sa zmení na japonské lietadlá z 2. sv. - výborný nápad a dievča s lukom je elegancia sama. Celé to stojí na fantastických charakteroch, ich skvelých vykresleniach a vzťahov medzi nimi. Seriál vám nepovie toľko, čo znalcom predlohy (hry), ale aj mne má čo ponúknuť. Som milovník lodí (preto som to pozeral), bežný divák nemá šancu pochytiť všetky tie mená, asi ťažko mu niečo hovorí meno Mutsuki alebo Nagara, ja som s nimi dobre oboznámený (navyše behom pozerania som mal vedľa seba dve knihy o námorníctve pretože ten nával mien bol trošku aj na mňa moc) a tak ja vidím rovno aj skutočnú podobu lodi v realite. Inak by som si to nevedel vychutnať. Tiež je nutné poznať mnoho faktov: Yamato je tu skrytá v utajení kvôli jej sile a tým pádom dôležitosti, v skutočnosti tiež bola pre tieto dôvody utajovaná Japonským cisárskym námorníctvom. Hibiki (roztomilý torpédoborec so svetlomodrými vlasmi) občas hovoriaci Rusky - v 1947 prevzatý sovietskym námorníctvom. A tak by sa dalo pokračovať. Opäť sa navrátim k charakterom, ktoré sú výborné, charizmatická vlajková loď Nagato (s jej sestrou Mutzu bola v roku 1920 najsilnejšia bojová loď sveta), alebo je nemožné nezamilovať si neskutočne sympatické sesterské lode triedy Kongo, či elegantné polovičné sestry Akagi a Kaga atď. Prekrásne sú vykreslené vzťahy lodí, normálna dráma (bez irónie!), vlastne tie vzájomné vzťahy a ich vývoj ťahajú celý dej seriálu, tie ich rozhovory sú podarené, či už vyznania lásky alebo zábavné komentáre - niektoré ma úprimne rozosmiali, takže dialógy tu niekedy stoja fakt zato. SPOILER:Prekvapivo sa im podarilo dať aj scény, kde máte slzy na krajíčku, vzťah Mutzuku-Kisaragi je krásne vykreslený a potopenie/smrť Kisaragi bolo naozaj smutné "Nezabudni na Kisaragi." reakcia jedného fanúška na tú scénu.KONIEC SPOILERU Od takéhoto seriálu by som tak silnú scénu nečakal. Odvtedy sú tie bitky podstatne napínavejšie, pretože človek len tŕpne, aby všetky prežili. Soundtrack: normálka, pár skladieb ale bolo takých, že som si ich našiel, chorál ako sa patrí! Byť to ako v štýle Arpeggio of blue steel, kde sú aj lode skutočné a nie surfovanie na mori, bolo by to za nekompromisných 5*, pretože tam tie farebné Star Wars in ocean súboje ma nejak nebrali, toto malo ešte väčší potenciál (ale predloha...), takto ale "len" 4*, pretože tie postavy tu stoja teda zato (ano, už do tretice to hovorím)! Príjemná a krásna záležitosť. Teším sa na pokračovanie. A MIMOCHODOM: Tu nie je ecchi alebo nebodaj lolicon ani náhodou, jak tvrdia niektorí v komentoch.
