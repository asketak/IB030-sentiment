Vyváženou porci vtipných narážek Billyho Crystala střídá citlivá romantika s profláklým pořekadlem: "Co se škádlívá, to se rádo mívá...". Billy sice už od mladých let věděl jak na ženský (nebo si to aspoň myslel), ale vždycky se může objevit taková, co vás zaskočí dosud nepoznanými vlastnostmi. Chlap totiž nemusí hysterčit a řvát do kapesníku každých pět minut, aby dokázal, jak moc je citlivý. Z vlastní zkušeností vím, že pokud se protiklady neobjeví hned na začátku vztahu, objeví se později a pokud nedojde k brzkému rozchodu, dá se na nich vystavět tolik vysněná vzájemná přitažlivost. Dokonalost existuje jen v naší hlavě, ale naučit se vážit druhého, který nám za to doopravdy stojí, jde vždycky...
