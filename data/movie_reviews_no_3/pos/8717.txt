Na Lelouchovy filmy se nedívá, ty se prožívají a v tomhle případě naplno. Zřejmě jsem se do něj zamilovala, je tak jiný, zajímavý, uhrančivý, spekulativní a nedá Vám pokoj až do závěrečné klapky a ještě chvíli potom ve vás doznívají mimo jiné, písně charismatického a nezapomenutelného Bécauda. Brilantní sólo Dominiqua a Audrey mě nenechalo v klidu ani minutu a když k tomu přidám Fanny, která působila až neskutečně snově, tak musím jít nahoru s čistým svědomím. Jsem vděčná, že jsem mohla spatřit francouzskou filmovou perlu Roman de Gare v celé své kráse.
