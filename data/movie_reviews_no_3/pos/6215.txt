Jake West sa po 3-diskovej edícii „Video Nasties: The Definitive Guide“ nehodlá vzdať svojej vášne ku turbulentnému obdobiu VHS, ktoré vtedajšiu Britániu rozdelilo na dva tábory. Vzniká tak kontinuálne druhé, tiež 3-diskové vydanie označené ako The Definitive Guide ...Part Two. Dokument  „Draconian Days“ je jeho súčasťou. Tento bohatý materiál a historický potenciál presahujúci zberateľskú a politickú rovinu tzv. Video Nasties by bolo škoda nevyužiť, a to navyše keď má Jake West ku téme natočených X-hodín filmového materiálu, základňu kolektorov a cit pre zlatú (v UK skôr čiernu) éru VHS hororu. Ako platí aj tu – Históriu treba poznať, aby sme nedopustili, aby sa mohla zopakovať.
