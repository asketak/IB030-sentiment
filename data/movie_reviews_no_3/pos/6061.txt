Po prvním zhlédnutí jsem nenašel slova, po druhém už můžu potvrdit, že JJ sice poslušně splnil zadání do puntíku, ale vlastního nepřidal nic. Jasně, perfektní obsazení, zachované kouzlo Star Wars univerza, parádní záporák, enormní rozpočet... z toho nemůže být špatný film. Do plného hodnocení ale chybí to, co všechny předchozí epizody měly - posun dál. Force Awakens totiž až moc sází na jistotu: Chemie mezi hlavní trojicí jasně kopíruje Novou naději, chudá sbírka vesmírných lodí taky (přestože zbylých pět epizod představilo desítky dalších), dvojice záporáků znovu parafrázuje Císaře a Vadera, včetně rodinného "překvapení"... A na konci stíhačky letí kaňonem zničit Hvězdu smrti. To jako vážně? JJ přihodil snad jen své vysmívané lens flares. Pořád ale zbývá naděje, že sedmička má za cíl jen nalákat nové fandy a hlavní trumfy přinesou až další dvě epizody. Píše je nový scénárista, tak snad se odváží vydat trochu jinou cestou. ||| 75% PS: První epizoda SW, pro kterou Williams nesložil ani jednu zajímavou skladbu. Asi už taky stárne...
