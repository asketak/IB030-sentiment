Tuto sérii jsem z neznámých důvodů dlouho odkládal, a paradoxně až úmrtí Alana Rickmana mě "donutilo" se na tento snímek podívat. Nutno však říci, že to stálo za to. Jeho Hans Gruber je perfektním příkladem dokonalého zločince - inteligentní, chladnokrevný, charismatický a hlavně nepředvídatelný. Film je docela napínavý, čemuž napomáhá i téměr real-time děj a jeho umístění pouze do jedné lokace. Nesmím zapomenout i na skvěle trhlého Bruce Willise, který hlavní postavě vtiskl nenapodobitelný rukopis a samozžřejmě na hromady kaskadérů, díky kterým akčním scény byly pastvou pro oko. Pokud tedy hledáte téměř dokonalý akční film, první Smrtonostná past je jasnou volbou.
