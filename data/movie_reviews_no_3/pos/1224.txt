Hororová antológia, ktorá ukazuje významné sviatky v drsnom prevedení. 1. Deň svätého Valentína - Mladá plavkyňa je terčom posmechu ostatných dievčat, pretože je zalúbená do svojho trenéra. Na deň svätého Valentína sa však rozhodne, že so všetkými posmeškami navždy skoncuje. 2. Deň svätého Patrika - Utiahnuté dievča začne svojej učitelke odovzdávať namiesto školských prác zvláštne symboly. Život učitelky sa začne postupne obracať hore nohami, pretože to, čo malé dievčatko prináša, jej spôsobí najťažšie chvíle jej života. 3. Velká noc - Malé dievčatko je ešte príliš nevyspelé na to, aby pochopilo kresťanské tradície o zmŕtvychvstaní Ježiša Krista, takže sa jej matka neobťažuje s ich vysvetlovaním. Keď sa však dievča uprostred noci prebudí, stretne v dome neznámeho návštevníka, ktorý jej pomôže odhaliť tajomstvá Velkej noci. 4. Deň matiek - Žena musí navštíviť lekárku, pretože po každom pohlavnom styku napriek používaniu ochrany otehotnie. Tá jej odporučí návštevu uzatvorenej komunity v púšti, ktorá by jej mohla pomôcť s jej problémom. Táto komunita má však liečebné metódy, ktoré nie sú vôbec príjemné. 5. Deň otcov - Dlhé roky po zmiznutí otca obdrží jeho dcéra pásku s nahrávkami, ktoré nahral vo chvílach pred zmiznutím. Slúbi jej, že sa môžu stretnúť a dá jej inštrukcie k tomu, aby sa dostala na miesto stretnutia. Na mieste ju však čaká ovela väčšie prekvapenie ako len otec, ktorého dlhé roky nevidela. 6. Halloween - Muž, ktorý podniká v oblasti pornografie a ponúka služby dievčat, ktoré sa predvádzajú pred kamerou, odmietne dať svojím dievčatám deň volna počas Halloweenu. Dievčatá sa teda rozhodnú, že si usporiadajú Halloweensku oslavu v ich príbytku, lenže pre ich šéfa to nebude len obyčajná strašidelná Halloweenska oslava, ale najstrašidelnejší zážitok jeho života. 7. Vianoce - Mužovi sa na poslednú chvílu nepodarí kúpiť vytúžený darček pre jeho syna, takže sa ho rozhodne získať nespravodlivou cestou. Darčekom sú parádne okuliare, ktoré používatelovi ukážu všetko, čo si jeho mysel predstaví. Keďže ich však získal nespravodlivo, okuliare mu ukazujú hlavne jeho poškvrnené svedomie. 8. Nový rok - Spoznávanie partnera online je v poslednej dobe velmi populárne, a keď sa dvom osamelým luďom ukáže zhoda 96%, je velmi pravdepodobné, že si budú rozumieť. Problémom je však to, že nikdy neviete, kto je na druhej strane až dovtedy, kým ho nestretnete. Vaše rande potom nemusí dopadnúť úplne podla vašich predstáv. - Pre mňa je Holidays len ďalším dôkazom toho, že hororové antológie sú pre mňa tým najlepším, čo môže v oblasti hororu vzniknúť. Stretla sa tu velká kopa hororových tvorcov, ktorá opäť ukázala, ako krásne to v USA funguje. Napriek tomu som pred pozeraním velké očakávania nemal, pretože tvorcovia Holidays ma svojimi predchádzajúcimi hororovými počinmi úplne nepresvedčili. Prvá poviedka bola skôr na rozohriatie a nebola ničím výnimočná, ale pozeralo sa na ňu dobre. Postavy boli kvalitne zahrané a dej bol pre krátkometrážny horor dostatočne zaujímavý. Druhá poviedka bola vrcholom zvrátenosti a strašne ma mrzí to, že kamera sa bála ísť do detailov. Komu sa páčil perfektný segment Z is for Zygote z ABCs of Death 2, ten by mal byť velmi spokojný aj s týmto hororom. Prostredie írskej školy a ich anglický prízvuk (Conor McGregor rulez) tomu dodávajú parádny efekt a so záverečným rozuzlením som bol velmi spokojný, pretože takéto horory mám rád. Velká noc ubehla ako nič. Musím pochváliť malú herečku, ktorej herecký výkon ma velmi zaujal, keďže si ju pamätám aj z AHS. Maska bola totálne odporná, ale to bolo jej účelom, takže musím uznať, že sa tvorcom podarilo znechutiť ma. V dni matiek sa objavila zvrátená komunita, ktorej tématika mi taktiež sedí, ale táto poviedka mi prišla málo prepracovaná a ako keby bez nejakých vyšších ambícií a bez túžby vyvolať u diváka niečo iné, ako len znechutenie. Musím však uznať, že tancujúca obézna stará nahá žena ma znechutila viac ako dosť. Deň otcov je jednou z najlepších poviedok. Aj keď by som ju nazval skôr drámou s prvkami hororu, strašne sa mi páčila a držala ma v napätí počas celého trvania. Dobrý nápad so sluchátkami a krásne prostredie si velmi cením. Halloween bol, keďže je hororovým sviatkom, vrcholom tejto antológie a keďže som Kevina Smitha po mnou ťažko pochopitelnom horore Tusk velmi v láske nemal, svoj názor som teraz naprosto zmenil a nemôžem sa dočkať jeho ďalšieho hororu Yoga Hosers. Parádne herecké výkony, krásne dievčatá, zaujímavý nápad a mierne využitie Cyberploitation sú kombináciou, ktorá nemala šancu sklamať ma. Vianoce mali zaujímavý nápad a taktiež rozumnú hlbšiu myšlienku. Môjmu dobrému pocitu velmi napomáhala krásna hudba, ktorá bola soundtrackom v A Christmas Horror Story a nádherná herečka vo vedlajšej úlohe. Vrcholom tejto antológie je poviedka so ženou Eliho Rotha, ktorá sa v poslednej dobe venuje výhradne hororu a pre mňa je naprosto fenomenálna. Ak bude takto pokračovať, má na to zaradiť sa medzi moderné Scream Queens. Zaujalo ma pôsobivé gore, ktoré sa tu objavilo. Myšlienka poslednej poviedky bola perfektná a spracovanie bolo pekné, takže nemám čo vytknúť. Celkovo je pre mňa Holidays nadmieru uspokojivou záležitosťou. Tempo sa od začiatku po koniec stupňuje, čo sa mi páčilo, ale keďže sa mi niektoré poviedky zdali nie úplne dotiahnuté do konca, nie som plnohodnotne spokojný. Holidays je však opäť krásnym dôkazom toho, že keď sa hororoví tvorcovia spoja, nedokáže ich nikto zastaviť. + herec z Tusk + herečka z Bad Blood, The Green Inferno a Knock Knock + herečka z Mega Shark vs. Kolossus + herec z Tremors 5 + herečka z Insidious 2 + herečka z At the Devil's Door a American Horror Story: Hotel + herec z Smothered + herečka z Bleed
