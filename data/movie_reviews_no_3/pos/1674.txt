Úspěch Arrow spočívá v tom, jakou dynamikou vyprávění je divákovi předkládána životní cesta hlavního hrdiny. Zatímco býval lehkovážným playboyem, stal se z něj postrach nočních ulic. To by samo o sobě bylo málo, zde ale vidíme jeho přerod krůček po krůčku. Což je tou hlavní náplní seriálu, alespoň v prvních třech sezónách. Klasické vztahové zákruty, humor, tajemství, lži, intriky, to jen dokládá morální pokleslost města Starling City. Divák tak trne, jakou zkoušku osud Oliverovi přichystal, je fascinován famózními závěry epizod, nemajících daleko od těch z Heroes, postupným odkrýváním své minulosti i někomu dalšímu, aby po několika letech unaveně konstatoval, že už seriálu nějak dochází dech. Zvolené tempo je příliš rychlé, jednotvárné, příběh slabý, postav mnoho, ty důležité mizí dříve, než bylo bylo zdrávo. Já si třeba oblíbil tu černošku z tajných operací, která Olivera naverbovala. A koukat na to dál jen kvůli Felicity? Nevím, nevím. Arrow tak, podle mě, už nezachrání ani existence pěti-sedmi a více sérií.
