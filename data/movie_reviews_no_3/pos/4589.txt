Vlka rozhodně neberu jako remake starších filmů o vlkodlakovi. Kromě přeměny člověka ve zvířecí bytost si z původního námětu nebere vůbec nic a vyšlapává si svou vlastní cestičku. Mike Nichols odvedl poctivý kus filmařiny, kde každý herec dává své postavě patřičný rozměr. Kromě tradičně bezchybného Jacka Nicholsona (který ani nepotřeboval moc namaskovat) a půvabné Michelle Pfeiffer jsem rád viděl záludného Christophera Plummera po boku s ďábelským Jamesem Spaderem. Ten vytříbený sluch a čich bych sám uvítal. Ještě by mě asi překvapilo, co se můžu kde od koho dozvědět, když zrovna neregistruje mou přítomnost...
