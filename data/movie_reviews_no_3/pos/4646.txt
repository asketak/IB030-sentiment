Upřímně si myslím, že tahle komiksárna bude chvilku čeřit vody a rozdělovat fanoušky na dva tábory. Jedni ji budou nesnášet a druzí milovat. Já jsem někde tak mezi tímhle. Hodně věcí se mi v tomhle filmu líbilo, ale bylo jich i dost, u kterých sem si malem musel klepat na čelo. Začnu zápory. Ty jsou vesměs dva. Režie a scénář. Zacka Snydera mám jako režiséra rád, ale tady jakoby neuměl chytit tempo. Tempo vyprávění se mění brutálně. Pomalá sekvence, se najednou změní v akční a najednou se zase zpomalí. Je tam až přespříliš zpomalených monumentálních záběrů a Batmanovy snové sekvence mi taky přišly dost podivné. A scénář situaci nezachraňuje, ale spíš ještě podráží nohy. Logika chování postav je neuvěřitelná. Když pominu chování zachraňovaných postav, které v každém hrdinském filmu dělají spíš blbečky, tak chování hlavních postav by zasloužilo samostatnou kolonku. Lois Lane zničehonic pochopí co je potřeba pro zničení hlavnního záporáka, Superman bůhvíproč bojuje na smrt s Batmanem, i když potřebuje jeho pomoc a Wonder Woman si po shlédnutí televize v letadle, kde se ukáže jak Doomsday ničí Metropolis, vysedne rychle z letadla, jde do hotelu, tam se osprchuje, naloží se do županu, projde si maily, mrkne se na ukázky ostatních superhrdinů a pak se teprve pustí do akce. Ona vůbec i motivace potav je taková nijaká. Upřímně jsem doteď nepochopil co vlastně Luthor má proti Supermanovi, proč je Batman chvílema tak strašně natvrdlý a na konci sem potom nepochopil motivaci pro to aby vznikla Justice League. Prý aby bojovala...proč? Proti komu?... Jak říkám scénář je jeden obrovský průser a rozhodně největší zápor. Ale přejděme ke kladům. Těch je taky dost. Některé scény jsou doslova fantastické, akce, pokud není digitální, je výborná, příběh je zajímavý a herečtí představitelé jsou doslova úžasní. Že je Henry Cavill výborným Supermanem se už nějakou chvilku ví, ale ostatní byli otazníkem, ale nakonec byli jasnou výhrou. Jesse Eissenberg je jako Luthor dobrý. Není to ten uhlazený Hackmanův Lex, ale nervní a podivínský blázen, dost ve stylu Jokera. Ben Affleck je jako Batman dechberoucí. Je charismatický, brutální a musím přiznat, že je podle mě, se vší úctou k pánům Baleovi a Keatonovi, nejlepší představitel Batmana. Je mi právě kvůli němu líto, že film má nízká hodnocení, protože, narozdíl od Daredevila, v tomhle filmu on byl tou nejlepší a nejsilnější postavou. A rozhodně doufám, že na Batmana neznevře a vrátí se aspoň v jedné sólovce. A Gal Gadot je i přes malý prostor výrazná a díky ní se začínám opatrně těšit na její sólovku. Mimochodem díky asi sedmivteřinovému záběru na Ezru Millera se začínám těšit i na Flashe. Takže abych se domotal k závěru. Film je to dobrý. I přes absolutně zmrvený scénář, hodně tmavý vizuál a občas nefungující tempo mě film bavil. Nenudil sem se a rád se na něj podívám znovu. Snyder by se měl s prodlouženou verzí opravdu vynasnažit, protože tenhle film by si to opravdu zasloužil.
