V tomto případě se Wnendtovi podařilo zavděčit se oboum společenským protipólům. Sluníčka mohou zvedat varovný prst a ukazovat na fašizující se společnost a druhá strana spektra může film vnímat jako obžalobu politické scény, která svým hloupým jednáním žene lidi do náruče extrémistů. To, že se film nesnaží postavit se na nějakou stranu, se mi líbilo asi nejvíc, ačkoliv závěrečné titulky byly až příliš poplatné společenské objednávce. Ale to mi dojem nezkazilo. Další silnou devízou byl Oliver Masucci. V trailerech mi příliš nesedl, ale s Hitlerem jsem si ho identifikoval takřka okamžitě, protože dokázal své postavě vtisknout charakter karikatury, ze které jde děs a přesně tím Hitler byl.  Zatím nejlepší Vůdcův představitel, Bruno Ganz, má vážnou konkurenci. Nic nemám ani proti tomu kritizovanému filmu ve filmu, protože to nebylo tak markantní, jako v Ztraceni v Mnichově, kde po půl hodině celý příběh prakticky pohřbili. No a nakonec je tu i řada povedených gagů a fórků, kterými je celý film protkaný, takže kromě témat k zamyšlení je tu i dost důvodů k smíchu. Velká spokojenost. 85%
