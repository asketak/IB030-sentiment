Absolutně nechápu proč Řitka video vydala tento skvost bez Horníčkovo komentáře a dodala simultánní bezkrevný překlad. Tím poslala film z poloviny do řiti! Nevím zda vědí, že právě Horníčkův komentář (který si on sám upravoval) přispěl maximálně k oné dvojznačnosti filmu, kdy i dítěti došla podobnost nacismu a komunismu (ne fašismu - ten by v Itálii - z tohoto faktu plyne, že film má špatný název). Však také naši soudruzi zaboření v zadku SSSR tu dvojznačnost okamžitě poznali a film nechtěli do distribuce vůbec pustit. Na festivalu v Karlových Varech pustili film s Horníčkovo komentářem samotnému Rommovi a ten byl nadšen. Pak teprve jej opatrně pustili v pár kopií do kin. Po roce 1968 to byl ale trezorový film, který jste mohli přes řadu povolení získat jen pro klubová kina a pouze na 16 mm filmu. V ČST se za celou dobu Husákovi normalizace neobjevil!
