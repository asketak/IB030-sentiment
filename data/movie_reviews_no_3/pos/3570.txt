Solidní kousek, který splňuje svůj účel. Divák se baví celou délku filmu a spojení hororové komedie funguje jak má. Konec je lehce diskutabilní, ale celé to má ponurý nádech a samotné ztvárnění Krampuse není až tak špatné. Pravda je, že se divák asi bude těžko bát vraždících perníčků nebo plyšového medvídka, co má v tlamě šrotovací zařízení, ale i tak má film znepokojující nádech, ve kterém solidně pracuje s napětím. Podařená, vánoční, atmosférická podívaná, která ničím zvláštním nepřekvapí, ale zároveň nemá v čem urazit a diváka pobaví. 72%
