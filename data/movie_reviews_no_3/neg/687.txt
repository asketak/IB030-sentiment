Osobne nemám rád, ak sa vo filmoch príliš veľa spieva, viem pretrpieť tak 2 - 3 piesne, ale čo ozaj nezvládam, je muzikál, a táto rozprávka muzikálom je. Pesničky každé 3 minúty, a pritom úplne odveci. Film som samozrejme nedopozeral pretože po polhodine toho už bolo na mňa veľa. Animák by mal na začiatku niečím zaujať, osloviť, a tu sa nepodarilo dokonca ani to. Aj tie postavičky, neviem, kto ich má na svedomí, ale aj tie sú úplne katastrofálne. Nemyslel som si, že to bude dobrý animák ak som videl to hodnotenie, ale v žiadnom prípade som zase nečakal takúto katastrofu. Predpokladám, že bol určený pre tú najmladšiu generáciu. Hodnotím ho ako jeden pre mňa z najhorších animákov vôbec, a to nie len v poslednej dobe. Hodnotenie v žiadnom prípade nemôžem zvýšiť ani na jednu hviezdičku, pretože za tú stratenú polhodinu pri tomto filme som väčšinu času pozeral do mobilu alebo na odpozeraný čas filmu, aby som zistil, koľko minút mi ubehlo a či to vydržím pozerať ešte dlhšie. Nevydržal a proste nemám ku tomu viac slov. Veľmi, ale fakt že veľmi hrozné.
