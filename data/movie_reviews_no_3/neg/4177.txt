Spielberg si vyhrál se scénami, dobovými reáliemi a předměty, ale jistější v kramflecích si je u amerických scén - je vidět, že o východním Německu ví prd, a třeba scéna s mladíky, co chtějí kabát, je směšná. Některé scény jsou krásně naaranžované a nasvícené - třeba ta noční procházka s deštníkem v dešti, ale působí samoúčelně. CElkové téma je rozhodně velmi americky patetické, včetně té přísahy školáků k vlajce, nebo synka, který je dokonale připraven na možný atomový útok. Tak nějak nevím, jestli to bylo myšleno vážně, nebo ironicky. Ale asi vážně, soudě podle té poslední scény jízdy vlakem, kdy se paní s novinami už nemračí, ale usmívá, a venku jezdí krásná americká auta, ale také skákají nějací mladí zlodějíčci přes plot - uff. Jediným zajímavým se mi jeví téma jednoho proti všem, proti názoru společnosti, dnes v ČR bychom to třeba mohli praktikovat na konvičkovce a protikonvičkovce, a že se i ruský špeh může hodit, a pak je zde i to humánní hledisko, že áno? Jsme přece Amerika, nepopravujeme jen tak... Užvaněný, nezajímavý film, který je velmi povrchní a lehce čitelný, a jak tu někdo psal, nejzajímavějším je ten závěrečný titulek o tom, jak Donovan zachraňoval na Kubě. Třeba Spielberg natočí druhý díl. --- Jinak mi tam trochu vadily divné posuny (jednou padá sníh, protože východní Německo musí vypadat smutně a ošuntěle, a chvíli potom padá listí), postavy se chovají podle přání scenáristy, ne jako životné postavy, Tom Hanks až moc odulý, takže jeho úsměvy vypadají jako obličejová křeč atd.
