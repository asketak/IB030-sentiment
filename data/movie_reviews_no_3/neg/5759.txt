Od šedesátkových eurospy člověk nemůže mít velký očekávání, ale tohle mě celkem zklamalo. Málo sympatická, imrvére vyjukaná a permanentně upištěná femme fatale Karin Dor, kouzelná ovšem v bitce s Klausem Kinskim. Víc se mi líbila Scilla Gabel, jak v plavkách, tak v tygřím oblečku dirigující gelben Mönche se samopalama. Tenhle žánr ovšem vyžaduje fotogenické exteriéry, což se tady nekoná, páč většina děje probíhá v hotelových pokojích a klášterních sklepeních. Pár dobrých vražd nezachrání celkově slabou zábavu. A v závěru fešnému agentovi musí na pomoc přijít armáda s komickým policejním komisařem, no tak kde jsme? Ve srovnání s režisérovým předchozím filmem Agent 505 - Todesfalle Beirut hvězdné mezinárodní obsazení, ale kvalitativně o dvě třídy níž.
