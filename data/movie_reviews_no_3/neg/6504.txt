30% — Jít s hodnocením ještě níž, anebo nejít? To je, oč tu běží. Zatím zůstanu. Ale třetí díl jednoznačně ukázal, že tvůrci to se způsobem vyprávění myslí opravdu vážně. Na začátku jsme museli přetrpět opět nastavovanou trapnou scénu na téma svědomí bývalého estébáka. Další trapárna přišla s domácím násilím Martina Pechláta a jeho následným oplodňovacím pokusem na Tereze Voříškové. Jinak z případu se zde událo snad ještě méně, než v díle předchozím. I sympatický záporák David Novotný se nějak upozadil. Stále ještě čekám, že snad na nás tvůrci mají pro poslední díl připravené nějaké velké překvapení, se kterým přijde „wow-efekt“, ale podvědomě tuším, že nic překvapivého už nepřijde, protože karty jsou nejspíš rozdány už od začátku. Nebo že by se schylovalo ke grandióznímu finále?
