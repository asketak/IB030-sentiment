Existujú bájky o tom, že 10% populácie vlastní 90% všetkého bohatstva. A práve prvá hodina Olympus Has Fallen by v reále bola tou 90% menšinou oslavovaná bujarejšie ako druhý príchod mesiáša. Patriotizmus v nadmerných dávkach ožiarenia skrýva návykové formy zhubnosti a aj keď za tie roky už priniesol (zlo)zvyk v podobe každoročného masírovania pruhovano-hviezdičkovou propagandou znesiteľné porcie oblbovania, stále dokáže prekvapiť navyšovaním kreácií zhovädilosti. Nadobúdam seriózny pocit, že scenáre píšu "poradcovia" na 1600 Pennsylvania Avenue NW a pri réžii kormidluje na preskačku Kongres s Pentagónom. Tváriac sa pritom fatálne vážne, chce poriadne gule, ale popracovať trošku na technickej stránke veci dokáže "coolovo" asi len Michael Bay. Byť Sochou slobody, preplávam naspäť Atlantik. Vopruz za 1 a 1/2*
