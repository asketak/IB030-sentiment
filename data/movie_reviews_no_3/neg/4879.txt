Ani není problém, co dokument sděluje, ale jak to sděluje. Svoji pravdu divákovi předává stejně neochvějně jako ti, které dokument kritizuje. A to je zásadní problém. Je takové dílo důvěryhodné? Těžko říct. Pilger svými naprosto vyhraněnými názory, ze kterých neuhne ani o krok, připomíná Olivera Stonea. Trochu konspirace nikdy neuškodí, ale pokud je na ni postaven celý dokument, musí si tvůrci být jistí, že doloží dostatečný počet podložených tvrzení. Bohužel War on Democracy se často omezuje "pouze" na nikdy nekončící pronikavý Pilgerův hlas, který s jistotou sobě vlastní předává svá moudra omámenému divákovi. Děkuji, ale ne.
