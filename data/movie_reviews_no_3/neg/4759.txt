Poměrně hodně indicií zpočátku naznačuje, že by mohlo jít o dobrý film - Clooney a Soderbergh jako producenti, Mansellův soundtrack nebo Emily Blunt v hlavní roli. Bohužel v tomhle případě by film nezachránil ani sebelepší režisér, neboť horory s obdobným námětem jdou většinou rovnou na DVD a končívají v zapadlých půjčovnách. A nejvtipnější na tom je, že je v Americe asi normální s sebou vozit v autě klasický pevný telefon se sluchátkem, takže pokud náhodou uvíznete blízko sloupů s telefonním vedením, není problém se napíchnout a zavolat si o pomoc. Stejně tak je vtipná náhoda s novinami, kterými je utěsněno okno v autě, a které jsou zrovna otevřeny na straně, kde je zpráva o nehodě v tom samém místě z padesátých let. Naštěstí Emily Blunt to sluší i v roláku, takže se to dalo dokoukat.
