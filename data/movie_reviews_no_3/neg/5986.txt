Originální, nápadité, zajímavé a zvláštní, herecky velmi výrazně obsazené a atmosféricky působivé, přesto všechno pro mě ale jednoznačně nestravitelná podívaná. Allenova evropská tvorba mě až doposud poměrně dost oslovovala, Půlnoc v Paříži je ale úplně někde jinde, než co doposud točil, až mi přijde, že se mu to celé, především co se scénáře týče, úplně vymklo, působilo to na mě celé snad až přeplácaným, bizardním dojmem, což mi prostě k tomuto tvůrci vůbec nesedělo a ani samotná zápletka též vůbec nefungovala, je silně nezáživná a nezábavná. Allen se sem snažil vměstnat i svou dominantu, tedy vztahové téma, které se tu ale v té šílené směsi postav jednoduše vytrácí, na což pak samozřejmě doplatili i nefunkční emoce. Jinak již zmiňovaný casting je, což je ovšem u Allenových filmů již očekávaný jev, plný známých a kvalitních jmen a určitě nikdo z nich nezklamal, na druhou stranu, nikdo z nich ani nijak nevyčnívá, či na sebe nestrhává výraznější pozornost, což též není v bohaté Allenově tvorbě zrovna obvyklé. Intelechtuální publikum bude ale zkrátka asi při tomto snímku vydávat vzrušené vzdychání maximálního ukojení, na mě to je ale prostě nezvykle „neallenovské“, zbytečně přeumělkované a celkově vlastně i nudné, takže zklamání, které jde zcela mimo mě.
