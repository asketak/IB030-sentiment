Scénáristy jeden z naprosto nejhorších a nejtragičtějších filmů Stevena Seagala. Scénárista musel mít mozek na škvarek nebo pod vlivem silných drog, aby napsal něco tak nelogického, nesmyslného a hlavně naprosto nezajímavého. Přežil bych, že si Steven zahrál roli mafiána – budiž. Také přežiju jeho zcela nelogické jednání vůči jeho „chlapci“, který zbabral ne vlastní chybou akci, a proto je třeba mu dát lekci = skoro ho zabít, ale hlavně jej ne úplně zabít, aby ho pak na konci filmu Steven volal na pomoc. Také dokážu přežít to, že Danny Trejo s kudlou v srdci přežije desetiminutovou scénu, aby procedil přes krvavé zuby jednu nedokončenou větu. Co však se nedá přežít, je úplně, ale naprosto totálně debilní příběh slátaný z různě imbecilních motivací všemožných mafiánů s králem Vinga Rhamese, který velí gangu, aniž by nějaký měl a v jeho jménu neustále všechny bije, střílí a zabíjí. Vrcholem tragédie je "konec" záporáka, který po průstřelu hlavy a ztráty litru krve zmizí z místa činu. Tohoto filmu je opravdu škoda, protože Ben Foster je akčně fakt dobrý a předvádí velmi slušné akční scény. Samotný Seagal nám taky cosi málo předvede, bohužel vše je zasazeno do tak špatného příběhu, že nemohu hodnotit jinak než nulou. Sorry, chlapci.
