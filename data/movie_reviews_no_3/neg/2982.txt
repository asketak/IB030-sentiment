Pane Bože, do čeho jsi to zase duši dal?! Být ve starém Egyptě, dám oba scénaristy Matta Sazama i Burka Sharplesse poslat na 10 let do kamenolomů jako trestance kamsi do východní pouště. Pro Alexe Proyase přichystala 50 ran holí na chodidla a na záda. Beru zcela navědomí, že se mělo jednat o fantasy. Leč, je tu ono proklínané ALE. Pro osoby ať mladistvé či dospělé, a neznalé dějepisu, či čehokoli o Druhé kolébce civilizace (První byla Sumerská říše), tedy starověkém Egyptu, se dostalo takové množství zkreslených a chybných informací, že tento snímek neomlouvá ani zařazení mezi fantasy, jelikož nevychází z vymyšlené říše, ale existující. Naprosto zdrcující chyby v božském pantheonu bohů Egypta, jejich původu, postavení, ztvárnění a rozložení moci. Zcela historickou mytologii devastující zrození Hora, syna bohyně Eset a Usira, který byl zplozen až po jeho zavraždění Sutechem/Sethem. Z temného hada Apopa, vládnoucímu říši temnoty, kam denně vplouvala bárka boha Re, aby se Re znovuzrodil spolu s novým dnem, se stala jakási kouřová příšera ne nepodobná Pojídači světů z filmu Fantastická čtyřka 2: Silversurfer. Zkrátka zmatlanina, jenž může směle konkurovat i dortu, který uvařil pejsek s kočičkou. S přihouřenýma očima a skřípějícími zuby, alespoň za trikové efekty dávám jednu hvězdu. Ovšem o vlásek vedle před Odpadkovým košem....
