Nemyslím, že to všechno bylo až tak nezbytně nutné: 1) V jakémsi pochybném nadšení z nekonečných možností filmové recyklace znovu vzkřísit už trochu přesluhujícího Rockyho - a ještě přitom pokrytecky předstírat, že to vlastně vůbec žádný Rocky není; 2) Postavit ho do ringu proti rádoby stylově opelichanému Zuřícímu býkovi; 3) A jako zlatý hřebíček do rakve zápletky obstarat tomu namachrovaně se tvářícímu tyátru TAK dojemně rodinné finále, aby ani jedno oko nezůstalo suché. No ... nejspíš mi vyschly slzné kanálky - nebo jsem se na středně stará kolena stala silně otrlým cynikem, poněvadž veškeré bezohledně útočící emoce jsem tvrdě a bez milosti odmrštila co možná nejdál ... to aby je čirou náhodou nenapadlo, že by se mohly vrátit. Jděte s nimi a vůbec s celým filmovým ansámblem do háje ... nebo kam chcete ... na TOHLE vážně nejsem zvědavá. Nevidím nic, oč bych stála - nic, po čem by se mi snad ve slabé chvilce mohlo zastesknout.
