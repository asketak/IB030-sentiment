Wrestlingovej fight na život a na smrt mezi 8 monstry - to mohla být celkem prdel. Ale opak je pravdou. Těchto 8 netradičních bojovníků je rozděleno do dvou kategorií. Do kategorie nemrtvých patřili -mumie, vampírka, zombík a Frankenstein (respektive jeho monstrum). Do kategorie nestvůr patřili - kyklop, čarodějnice, která si nechá říkat Witch Bitch, Jožin z bažin a vlkodlak. Vše se odehrává na hřbitově. Film je totálně bez příběhu. Jde čistě o bitky mezi monstry. Prokládat by to měl humor, ale popravdě mi to moc vtipný nepřišlo. Masky samotnejch monster taky za moc nestojí, ale předpokládám, že rozpočet na tenhle film asi velkej nebyl, takže se to dá zkousnout. Fighty bych čekal taky lepší, ale to bych chtěl asi moc. Co se mi naopak líbilo - bylo představení aktérů v krátkém video medailonku před bojem. Což mi přišlo celkem vtipný a některý osudy monster byly celkem dobře vymyšlený. Jinak je celej film neslanej, nemastnej. Jsem na všechny možný ulítlosti a ujetosti, ale tohle bylo fakt bez šťávy. S větším rozpočtem a pod taktovkou zkušenýho rožiséra by to mohla být ale dobrá šou. Určitě nedoporučuju.
