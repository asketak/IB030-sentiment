Po Eden Lake další film, který staví na problému mladistvé delikventnosti a kriminality s až přehnanou snahou šokovat. Zatímco však Eden Lake bylo kvůli vlastnímu žánrovému zařazení celkem tolerovatelné, s Harry Brownem už mám větší problém. Film totiž takřka nabádá diváka k tomu, aby přijal rozhodnutí hlavní postavy jako relativně neproblematické, jako jediné možné východisko, jímž čelit situaci, která se už  vymkla policii i institucím z rukou. V závěru tak film vlastně ani neví, čím chtěl původně být - na drama jsou postavy příliš nezajímavé a jejich motivace je dost triviální, na akční film je zde akčních scén příliš poskrovnu, případné hledání nějakého sociálního podtextu by film srazilo až mezi ta nejhloupější díla.
