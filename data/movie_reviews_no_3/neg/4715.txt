Každý má rad hry, niekto dáva prednosť pexesu, iný na chytačky a sú aj takí, čo sa zaplietli s hrami, ktoré ich im môžu byť aj životu nebezpečné. A to nemám na mysli hru so zápalkami alebo mobilom staršieho súrodenca. O tom by mohol rozprávať chudák Andy.ktorý sa pred pomaly 30 rokmi dostal k bábike Chucky, ktorá sa len stále chcela hrať či naša pätica kamarátov, ktorá si našla návod na zábavu nahaňajúcu husiu kožu niekde na internete. A tak nám stará, dobre známa rovnica: starší odľahlý dom + partia mládežnikov + polnoc + rituály = veľké problémy  trochu mutuje a stáva sa  zaujímavejšou. Aj keď je omladina vo filme vcelku obstojná a nedostal som chuť ju niekde po 20 minútach filmu nechať všetkých do jedného vyvraždiť,  nie je to žiaden filmový  zázrak. Problémom je scenár využívajúci antický spôsob vyklznutia z problému - deux et machina, mávnutie prútikom a scény sú spojené a hlavne prekombinovaný koniec, ktorý mal na diváka udrieť ako kladivo. Minul sa však celkom účinku. Šťastie, že to pred pohromou okrem snažiacich sa hercov zachránila aj ponurá hudba, dom ako keby vypadol z Amytiville či zopár ľakačiek. Konečný verdikt: necelých 50%
