Docela se podivuji nad tím, že se tu střílí od boku třemi, ba dokonce někdy čtyřmi hvězdičkami! Gerard je určitě sexy idol a Nikolaj, který musel kvůli účasti v tomto snímku zredukovat objem tělesného tuku na 7 %, za opření kola také určitě stojí. Ať už má očí a rukou, kolik se mu v dané situaci poštěstí. To jsem však vyčerpal vše hezké. A nalejme si čistého vína, nikdo z nás se na to nedíval z jakéhokoli jiného důvodu. Dokonce i pánovi v 6. řadě se to galapředstavení nelíbilo a v 67. minutě nasraně opustil kino. Než tomu dáte takové vánoční hodnocení, vzpomeňte si prosím na tohoto pána. Jako píše se tu, že se bude jednat o fantasy, ale kdo z nás - poslední hrstky géniů, by očekával souboj vylepšených Ironmanů.  Alex Proyas je vážně lulda, který stále nemůže naladit tu správnou kvalitativní úroveň svých "velkofilmů".  Jinak nevím, co bych tak dodal. Jestli se těšíte na akci, tak vás určitě zklamu. Akce je trapná a hnusná. Pokud byste se rádi něco dozvěděli o košaté egyptské mytologii, tak jste si sice nevybrali ideální prostředek, ale přesto bude v hospodě s čím machrovat, pokud váš kámoš není egyptolog. V takovém případě jste v prdeli a jen jste promarnili svůj drahocenný čas. Dialogy jsou naprostou lahůdkou. Nejen, že slyšíte dost omleté fráze. Vy je dokonce slyšíte opakovaně. Pokud budete mít po celou stopáž zacpané uši, tak stejně o nic nepřijdete. A pokud budete mít zavřené oči, tak vlastně také ne. Tohle se těžce nevydařilo. Párkrát jsem se pousmál nad nekončící debilitou tohoto díla. To jsou mé veškeré dojmy. Já vůl se na to těšil! Viděno metodou 3, 2, 1, teraz. Tuhle metodu nebudu záměrně vysvětlovat, neboť by ji stejně nikdo nepochopil.
