Rudý Kapitán. Vážně? Kaiser po plátně pobíhal asi tak deset minut. Jestli tohle má být nějaká promyšlená hra s divákem, jestli se tu má někdo nechat vodit za nos po komplikovaných cestičkách, tak mi nedochází, kdo by to měl být. Knížku jsem nečetl a z toho možná vychází mnohé mé pochyby o filmu. Tvůrcům se nedá upřít velká snaha. Celé to působí jako velký český pokus o detektivní thriller evropského, možná až hollywoodského formátu, který má vypadat syrově, nekonvečně a chvílemi má diváka kovat k sedadlu napětím. Z toho se nic nedaří - syrovost je zazděná nesmyslně komplikovaným scénářem, který se pokouší napodobit hrozivou atmosféru kolem bývalých příslušníků StB a přitom (také skrze katolickou církev) lehce zabrousit do mystična. Netradičních nápadů by bylo dost, žádný ovšem není dotažený (Suchánkova postava). A o napětí se dalo hovořit možná jen na konci, kdy jsem se skutečným napětím čekal na jakési zakončení příběhu, leč marně.
