"Jenom to bylo zvláštní sedět a poslouchat tu bandu násilníků a vrahů, jak jsi skvělá." Dr. Colettiová to s delikventy evidentně umí a taky velmi dobře vypadá, ale to je tak jediné pozitivum, které jsem našel. Jinak je velmi těžké brát vážně příběh, ve kterém jeden detektiv doktorku podezírá, druhý s ní spí, jeden delikvent jí nabízí pomoc a druhý si s ní vysnil vztah. A vrah to je kapitola sama pro sebe. Nenápadně pronikne doktorce do hlavy, domu i ordinace, krade, bije, vraždí, vytváří léčky, rozhazuje cizí DNA a navíc má dokonalou alibu: "Bratr byl doma." Několikrát jsem to chtěl vypnout, ale stačil letmý pohled na paní doktorku a hned mě napadlo, že to zase není tak špatné.
