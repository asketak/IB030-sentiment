Zpočátku velmi fádní volné pokračování, které na rozdíl od své přechůdkyně postrádá ucelený reálný základ, na němž by se dalo stavět. Jakmile začne vyprávění jednotlivých střípků skládačky, které samy o sobě nějaký ten skutečný předobraz mají, stává se z toho celkem dobrá epizodická podívaná, která většinou nepostrádá napětí. To platí ovšem jen do doby, kdy začne být jasné, že konstrukce, která je jejich prostřednictvím dávána dohromady je jen velmi těžko uvěřitelná a kdoví komu vlastně poplatná, přičemž je navíc ještě korunována záležitostmi rázu až nadpřirozeného, což působí poměrně komicky. A tak na celém vyvrcholení bohužel potěší asi jen úplný závěr. 45 %
