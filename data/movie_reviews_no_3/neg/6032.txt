Moderná Islandská telenovela. V hlavnej úlohe ale nečakajte dokonalého lámača ženských sŕdc. Čakajte jeho presný opak, v tomto prípade bledého Fúsiho. Veľkého chlapa s veľkým srdcom a malým rozumom. Ponižovaný jeho kolegami, matkou, zosmiešnený životom. Človeka, čo svoje šťastie neukazuje, ale hľadá vo svojom detstve a taktickom boji medzi panáčikmi. Život sa mu zmení o 160° na mieste, kde nechcel ísť, a nechcel tam nikoho stretnúť. Tam stretol pani depresívnu, pani nerozhodnú. Dá sa povedať, že celý film sa nesie v depresívnom duchu, smutnom. Fúsi je pomerne dobrý film. Ale vôbec nie pre mňa. Nezasiahla ma emočne hádam žiadna iná scéna okrem sprchy a striptérky. Koniec som mal chuť rýchlo preskočiť. Bolo mi jedno ako veľký muž na konci dopadne. Možno som tu nebol veľmi empatický alebo prajný neprajnému ľudskému osudu. Mágia toho to filmu ma z cela preskočila a zanechala len dobrý severský vkus na metal. Bohužiaľ.
