Jako velký fanoušek Nolanovi netopýří série, jsem byl zvědavý na další Batmanovský kousek. Bohužel s Nolanem to nemá příliš co dočinění, nebo spíše naštěstí. Film absolutně postrádá scénář, je nám servírováno přiliš mnoho dějů dohromady až se v tom divák začíná ztrácet a proto chování hlavních hrdinů mnohdy působí dost zmateně a vůbec nechápeme, proč tak jednají. Přijde mi příliš přeplácaný, mnoho hrdinů, kteří jsou nám ve finále úplně ukradený (krásná Gal Gadot se štítem?? wtf?), výbuchy, které vždy vypadají že zničí celou planetu a vlastně se pak ani nic nestalo, nulové emoce, snaha ke konci dojmout absolutně bez úspěchu. Batman působí neohrabaně (trochu jako golem), jeho batmobil a vznášedlo nijaké, superman totálně toporný a bez výrazu. Ten film prostě nemá v sobě nic z krásy jednotlivých postav, jak jsme zvyklý. 2,5 hodinová stopáž u kvalitních filmů nevadí, u filmu kde není scénář se mění v 2,5 hodinové trápení. Pozitiva se ovšem taky najdou. Hudba je slušná, Hans Zimmer je znát a i díky ní to má chvílemi tu správnou potemnělou atmosféru. Co hlavně vyzdvihnout jsou herecké výkony. Ben Affleck zahrál opravdu dobře a Jesse Eisenberg naprosto výborně. Chvílemi mi přišel, že pohyby a gesty kopíruje Ledgera ale to vůbec nevadilo. Zahrál to s přehledem a dovedl bych si ho představit jako další variantu Jokera v Temném rytíři. Takže sečteno podtrženo, hodně slabý film, kterému nevěštím příliš vysokou návštěvnost a na který se max jednou podíváte, ale vůbec nic vám nedá.
