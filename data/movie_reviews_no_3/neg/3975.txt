Ak by som mal vybrať jedno slovo na to, aby som ohodnotil "The Girl In The Photographs" tak by som využil slovo - otravné. S výnimkou hlavnej hrdinky som z nikoho nemal pocit, že by ma počas filmu nejako zaujímalo čo s nimi bude a bol by som radšej, keby z tohto scenára vypadli. Hlavný zloduch je otravný, jeho gorila je otravná, vedľajšie postavy sú otravné a aj absolútne zbytočná a tuctová love story je v tomto filme maximálne otravná a nefungujúca. Oceňujem, že chceli tvorcovia venovať tento film zosnulému Wesovi Cravenovi, (ktorý sa ešte venoval produkcii v tomto filme) a myslím si, že fanúšikovia slasherov si v tom nájdu svoje, no ja som oveľa viac očakával v rámci postáv a aj celkového príbehu, ktorý dokopy nemá žiadny smer. Nemá to rovnako ani žiadny koniec a vôbec nevieme čo sa reálne stalo. Má to znamenať, že niekto chce k tomu točiť sequel? Prečo polícia v tomto smere nič nerieši? Prečo len hovoria, že nič neurobia a nezaoberajú sa tým ani len minimálne? Mám pocit, že jediné dobré veci na tomto filme sú Claudia Lee v hlavnej role a vynikajúca hudba počas celého filmu. Filmu ale práve chýba to niečo. Tá iskra, ktorá by z neho urobila slasher akým bol Scream. Som úprimne sklamaný a otrávený. Hodnotenie: D+
