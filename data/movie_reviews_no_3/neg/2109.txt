Strašné. Je mi jedno, že budu vypadat před některými fandy filmu, že jsem zabedněná slepice s IQ 90-60-90, ale když se mi film nelíbí, tak nebudu dělat, že to tak není. Začínám nabývat dojmu, že Kubricka nesnáším. Zdlouhavé rozebírání špatně nastaveného armádního systému, díky čemuž může zařvat klidně celé lidstvo. Některé postřehy nebo přirovnání byly fajn. Objevilo se i pár nadčasových myšlenek a pár hezkých záběrů. Ale z filmu jsem byla už tak otrávená, že i když tam třeba byl vtipný moment, tak šel mimo mě. Nevím, pro koho je tento film určený. Mě to nijak neobohatilo. Jen to, co zažíváme všichni v běžném životě bylo přeneseno do absurdnější roviny oblasti vojenských a vládních kruhů. Dennodenně jsem v práci svědkem toho, jak idi*tsky může být nastaven systém, který je propíraný ze všech možných stran. Jsou zkoušeny různé scénáře, co by kdyby. Ale stejně se vždycky najde nějaký bl.... NĚKDO, kdo neustoupí ze svého, vymyslí úplně nějakou neproveditelnou hloupost apod. Postavu doktora Divnolásky jsem vůbec nepochopila, k čemu tam vlastně byl. Jen se snažil něco vysvětlit pár minut ke konci ... proto se po něm jmenuje celý film? A ani jsem nepobrala, (SPOILER) proč se kroutil, kroutil, až vstal z vozíku. Navíc mi to přišlo všechno hrozně statické a v záběrech se většinou nic nedělo. Takže pardon, ale další Kubrickův počin, který je pro mě nestravitelný a děsně nezáživný.
