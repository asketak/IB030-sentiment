Budu plakat (a spoilerovat). Nejhlavnější temno bylo šedé, pravděpodobně děsně prťavé a občas se objevilo na promítačce kdesi v hlavním promítacím sále. Jeho učenec byl, no, nevím co měl představovat. Fakt ne. Strach z něj nešel, sympatie ani antipatie, akorát proklál svého tatínka. Mistrně... bez jakékoliv emoce pro diváky (když pominu smích a myšlenku "no to si děláš pr*el"). Celý film zaměřen na obočí hlavní "hrdinky", která ani nepotřebuje týdny (natož roky či měsíce) tréningu, jako kdysi všichni ostatní. Protože jí v hospodě řekli jak na to (sice ne doslova, ale je to strašně chytrá a šikovná holka) - a tak, že překoná i mnoho let učené. Stejně jako její údržbář... jen tak si vezme světelný meč a ric-pic, šermuje (asi se po večerech nudil s košťaty...) Každopádně celý děj se odehrává v rámci pár dnů, všichni hned vědí co mají dělat a hlavně jak se u toho tvářit, aby jim to slušelo i při umírání (či zabíjení). A přitom se nic významného nestane. Jen tak se objeví několikanásobně větší Hvězda Smrti, ale nebyl moc velký problém ji zneškodnit. Zničení několika planet se obešlo bez jakékoliv emoce a celkově i přes relativně dlouhý děj se nic nestane. Vše už tu bylo - a lépe. Nejlepší herecký výkon a hlášky měl Chewie. Jedna hvězda z nostalgie. Škoda.
