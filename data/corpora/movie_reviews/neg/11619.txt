Sotva půl hodina po filmu a jsem strašně zklamanej. Ani si snad nebudu dělat legraci z toho, že jsem právě ohodnotil svůj osmistý 88(.) film... A přitom cca 109 ze 110 minut bylo výborných, plných "nekorektních" vtipů jako vystřižených z Německé sody. Vyvážený mix jednoduššího a prvoplánového blitz humoru s humorem vyžadujícím jistou historicko-kulturní orientaci - na své si tady přijde asi každý. Co se legrace týče, na tu je EIWD opravdu velice bohatý. Ovšem nejde jen o ni, dějem se prolíná hned několik více či méně zajímavých rovin. Živost mu také dle mého dodává přepínání mezi lehce dokumentární nebo, řekněme, reportérskou formou vyprávění, především při setkávání se s lidmi při Hitlerově "turné" po Německu, klasickým filmovým sledováním příběhu a vystoupeními viděnými z obrazovky, v televizních pořadech. Předlohu jsem nečetl (přiřazuji na seznam:)), ale jestli tomu dobře rozumím, tak se od ní film odklání v momentě "začátku svého nátáčení". Nic proti, to se mi líbilo, nepůsobilo to zde špatně nebo příliš šroubovaně. I explicitně řečenou "hlavní myšlenku" v jedné z posledních scén bych přežil, přestože není úplně přesná. Celý zážitek mi ale zruinovalo pár desítek sekund během závěrečných titulků. Film se tím dopustil přesně toho, co z velké své části kritizoval! Když tenhle finální podraz v sobě maximálně ututlám, dám tři hvězdičky. Je mi líto dát jinak nadprůměrně dobrému filmu méně. Ovšem skončit dřív a hlavně s hlavou vztyčenou... bylo by to bez problému za čtyři. (Kino Blansko, 24. 3. 2016.)
