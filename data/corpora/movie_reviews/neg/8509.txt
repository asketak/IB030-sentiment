Jiný příběh, jiné vyznění, americký důstojník v hlavní roli a trošku málo gigantického varana v roli titulní. Oproti čistě japonské verzi z roku 1958 (tato je z roku 1962, jakkoli je to zde uvedeno chybně) provedl Honda docela dost změn - ale vlastně to vůbec nevadí. Pořád platí, že ta původní byla lepší, ale zas jen o trochu; mnohem víc mě těšila angličtina, než kdyby celý film byl jen japonsky, a s americkým hrdinou se jako divák mnohem lépe ztotožňuji než s tamními domorodci. (To bylo asi trochu rasistické, uznávám.) Zvlášť když má tak hezounkou domácí manželku. Trošku mi tu chyběla zapamatovatelnější Ifukubeho hudba (na rozdíl od původní verze!) a některé, pro kaiju tolik typické scény, třeba varanových demolic okolí, ale jinak šlo o docela příjemnou zábavu. Jinak bych v zásadě opakoval jen některé myšlenky z komentáře u filmu Daikaiju Baran, a tak zdejší koment ukončím.
