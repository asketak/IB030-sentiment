Vánoční Krampus je tu aneb netrhejme naše vánoční přání! Po krátkém představení potrhlé rodinky a jejího příbuzenstva jsme šli poměrně rychle na věc. Krampus začíná řádit a to se vším všudy. Jako první přichází na řadu zamilovaná dcera, která míří za svým vyvoleným, který bydlí jen pár minut od jejich domečku. Jenže jaksi nedojde a právě zde se poprvé setkáváme s někým, který z Vánoc nedělá radost ale spíše noční můru. Postupně odpadávají další členové rodiny, teta bere do ruky brokovnici a střílí kolem sebe jako smyslu zbavená, přičemž nečekaně trefuje i stoupence zla. Německy mluvící babička vypráví svůj sto let starý příběh. Atmosféra místo toho, aby houstla, tak řídne a řídne do té doby, dokud nezbude poslední člen sympatické rodinky. Nejedná se o žádnou top žánrovku, ono spojení horor, komedie a fantasy mluví samo za sebe, ovšem jako vánoční odreagovačka plně dostačující.
