Sledoval asi zhruba do osmého dílu, kdy dál jsem to už opravdu nezvládl, protože je to neuvěřitelná slátanina všeho možného. Zpočátku se to zdálo jako další futuristické anime s lidma, kteří mají nějaké nadpřirozené schopnosti a hledají ultimátní Divine Gatu, která jim splní jejich přání + k tomu nějaké ty zvraty a každý se svou vlastní historií. Dále tam bylo pár různých mytologických postav, což jsem ještě dokázal zkousnout nějak, ale jakmile tam začali míchat jedno přes druhé a nedrželi se určité umírněnosti, tak jsem to vzdal. Ono míchat Lokiho, čaroděje Oze, Santu Clause, krále Artuše, Shakespeara a nevím koho všeho ještě, není zrovna pravé ořechové. Animace je lepšího průměru a hudba průměrná.
