,,Dvojka Krejčíře'' se zcela evidentně povedla lépe a já doposud přemýšlím čím to. Možná v tom hrály roli převážně exotické lokace a možná i fakt, že v jedničce se hodně času spotřebovávalo na seznamování s mafiány a jejich rodinnými příslušníky zatímco ve dvojce je už všechny známe a tak se film mohl plně soustředit na akci a mafiánské praktiky. Kdo trochu sleduje zprávy, něco o Krejčířových kouscích slyšel a tak mi dvojka zlehka oživovala v paměti všechny ty kauzy o nichž člověk slyšel nebo četl. A i to je možná jistou devizou druhého dílu nebo lépe řečeno volného pokračování. Ve filmu veškerou pozornost na sebe opět strhává Hynek Čermák, který se touto rolí myslím dost na dlouho u diváků zaškatulkoval jako herec drsňáků a těžko už bude v nějaké pohádce hrát prince :-). Další kdo stojí za pozornost je určitě Predrag Bjelac, který hraje mafoše tak skvěle, že bych mu tu univerzitu dramatických umění v Bělehradě možná ani nevěřil  :-).  Z koho jsem kvetl byl vrchní vyšetřovatel Čapka. Tohoto hocha moc nemusím a neseděl mi ani zde. Ale moje chyba, bezpochyby. Ačkoliv to bylo lepší nebo koukatelnější, zůstávám u tří hvězd. Dávám tedy zavařit tři mega éček do podvozku auťáku. * * *
