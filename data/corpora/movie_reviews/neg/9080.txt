Zatraceně originální, zatraceně zábavné, ale taktéž zatraceně příšerné. Asylum a bezesporu jejich nejúspěšnější počin. Ze začátku jsem nevěřil, že se z toho může vyklubat něco dobrého už jen z důvodu příšerných střihů, kdy na každém bylo jak jiné počasí, tak vůbec i osvětlení a to nemluvím o hladině moře, která jednou vlny měla a podruhé byla zcela klidná. Tento nedobrý začátek ovšem brzy vystřídala již zmíněná sranda, protože u tohoto je jasné, že je to cíleně jedna velká recese. Ujeté hlášky, situace, postavy a vůbec i celá (ne)logika ohledně žraloků padající z nebes za pomocí tornáda byla plánovaná a nijak se to nesnažilo o rádoby velkou vážnost, či dramatizaci, ačkoliv o „nečekané“ zvraty týkající se hlavně postav nebyla nouze. Před tímto filmem jsem viděl dvojku a ta mě zdaleka takhle nebavila. Ale tohle? Jízda od začátku do konce. I když naprosto laciná a technicky nedoladěná. Klobouk dolů, já se bavil.
