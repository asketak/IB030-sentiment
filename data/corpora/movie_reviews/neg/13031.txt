Můj jinak oblíbený Quentin se zase vyřádil, ovšem tentokrát s inteligencí svého jmenovce z Montargis. Dialogy se všemi možnými a až na vyjímky nepříjemnými akcenty se většinou vlekly, těch klasicky svižných bylo méně než smrtících kulek, což je u takto komorní skupiny co říct. I na Tarantinovy kejkle je to zbytečně dlouhý a slabý scénář, hlavně nashromáždění všech budoucích nebožtíků se vleče, nelogicky složitý plán gangu přesně odpovídal tomu, že ho vede Čeněk bez kalhot a ženská tak odporná, že se jí rovná jenom Vlasta ze Záskoku. Hudba mistra Morriconeho byla stejná jako celý film, občas se vynořil chvályhodný moment, ale Oskárek na mě taky působí spíš za zásluhy. Napětí tam bylo, pár perel taky, ale když mě z postav nejvíc zaujali dva "přeživší", jeden s neestetickým ječákem a druhý s neestetickou pleší, to se taky těžko fandí. Abych nebyl úplná svině, tak za tři, ale hodně slabý. Znovu, méně a lépe.
