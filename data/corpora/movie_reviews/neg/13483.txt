Kdyby zápletka nebyla tak neuvěřitelná... Ale i kdybych k ní přistupoval jako k formě básnické licence a fakt, že zde muž nepozná/nechce poznat svoji v podstatě jen mírně pozměněnou manželku, bych bral jako nezvratnou premisu, o které se dál prostě nepřemýšlí, pořád je ve filmu tolik dalších momentů, které nepřehlédnutelně drhnou. Takže se stále nemůžu ubránit dojmu, že forma výrazně zvítězila nad obsahem. Mně se obzvlášť líbila zvuková stránka filmu, ani tak nemyslím hudbu (přestože se také podařila), jako spíš zvuky a ruchy z okolí (cvrlikání ptáků, ševel listí, anonymní kroky a hlasy za oknem) střídané tíživým tichem. Ani nahlédnutí do poválečeného Německa není úplně časté, škoda jen, že bylo příliš vidět, že o to tu moc nejde... Phoenix ve mně zkrátka zanechal rozporuplné pocity a několik otázek, které (ne)příjemně dráždí (jak došlo ke zranění hlavní hrdinky?, věděli ostatní členové "uvítacího výboru", koho ve skutečnosti vítají?). Takže za zpracování a tuhle provokativnost tři hvězdičky dám, i když mě film dost často štval a několikrát jsem doufal, že se ozve nečekaný výstřel a bude konec:) (Kino Art, 10. 3. 2016.)
