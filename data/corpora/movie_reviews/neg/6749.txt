Vzpomínky na projekci v kině.. Nepatřím zrovna mezi skalní fanoušky Star Wars, kteří očekávali další pokračování s vyhraněnými emocemi buď zděšení, z toho jak to může vlastně dále pokračovat nebo nekontrolovatelného nadšení z oživování legendárního filmového eposu.Zajímavé je se na film podívat zpětně, to co mně osobně utkvělo v paměti a podle mého mínění SW někam posunulo a co naopak vyprchalo jako pára nad hrncem.  Úžasný byl určitě návrat do krásných lokací světa, v kterém se impozantně tyčí pomníky minulých válek (a dílů) v podobě vraků bitevních lodí impéria. Stejně tak parádní nástup rychlých průletových scén. Film má dobré tempo a diváka jen tak neupustí od sledování.  Ideově mně přijde jako jeden z největších přínosů odkrytí identity jednoho z mnoha stormtrooperů. Jednoho ze zástupů bezpohlavních uniformních "nepřátel", které hrdinové ve starwars pobíjeli po stovkách. A ejhle on je to konkrétní člověk, který má názor. Sice to není nějaký prvoplánovaný hrdina, ale vystoupil z řady, aby ukázal, že i každý další "zapouzdřenec" má své názory, pocity a nejedná se o nějakého robota na zabíjení.Na tenhle fakt si myslím také v budoucnosti dojede "nové impérium", jestli se tomu tak dá v nastupující trilogii říkat.Můžeme namítnout, že v minulých dílech to "bezchybně" fungovalo díky zástupům modifikovaných klonů Janga Fetta, kteří byli jasně předvídatelní a poslušní "své" věci. Osobně si myslím, že tahle myšlenka také pajdala na obě nohy a byla tak trochu pohádková. Mnohem bližší je pro mne uvažování klonování, tak jak to například pojal v románu "Hoši z Brazílie" spisovatel Ira Levin. Každý klon byl originál...  Zpět ke starwars. To co už jsme v podstatě tušili a věděli, tak celý ten galaktický kolotoč se otáčí vlastně kolem sporů jedné rodiny. Cynicky řečeno, jen kolem toho pomře pár lidí a zmízí nenávratně několik planet. Ale proč ne ? Je to vlastně ze života. Takový ten svět marnivých římských mocnářů, kteří zaslepeně kvůli idee velké říše a moci čistili své příbuzenstvo a vše co jim přišlo do cesty. Tady se to odehrává jen na galaktické úrovni nikoliv v mikrokulisách známého světa starověku planety Země.Jinak mě samozřejmě zarazil podle mne nešťastný přístup "Make It Bigger" Větší hvězdu smrti, ještě větší destrukci apod. To přivádí podle mého názoru dnešní diváky do letargie "To už jsem viděl" a přispívá to tak trochu k inflaci, kdy tvůrci propírají jeden čaj dvakrát, třikrát sedmkrát ?. Myslim, že to povede časem i otupení diváka, který začne hledat něco víc než obří a ještě větší a efektnější.Dle mého názoru má starwars našlápnuto na něco nového a z jiné strany ukázat. Jsem velmi zvědavý jakou další kapitolu nám tvůrci otevřou a jestli tuhle šanci chytnou za pačasy a nepůjde jen o nastavovanou kaši pro honění lidí do kin...
