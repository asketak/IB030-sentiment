V rámci žánru docela slušný film. Nic šokujícího, či překvapujícího nečekejte, odehrává se tu dosti nepravděpodobný, jednoduchý příběh, který je vyprávěn maximálně přehledně a stravitelně. Těží z hvězdně obsazené ústřední trojice, jež podává svůj standardní výkon, takže nikoho neurazí a své fanoušky patrně potěší. Diskutabilní téma, jak by se asi kdo zachoval na místě dvojice, která obdržela „neslušnou“ milionovou nabídku, se v době uvedení filmu docela často řešilo, takže jakýsi zajímavý psychologický základ tu je – ale zpracováno je to nakonec poměrně nezajímavě. Obzvláště idiotský konec to zazdil a rychle zahnal nápad přidat ještě jednu hvězdu.
