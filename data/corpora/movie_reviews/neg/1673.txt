Popravdě mám pocit, že se jedná o nejhorší díl celé série. A těch aspektů je víc, nicméně je potřeba nejprve říct, že je to příšerně dlouhý. Má to 135min a z toho počátečních cca 45 minut se neděje vůbec nic. Leze to pomalu jak raněná srna (jako raněná srna má celej film výraz i J. Lawrence), furt se tam něco zbytečnýho vkládá, objímá se, zní budovatelský proslovy atd. Pak přijde střední část - cesta za pomstou - ta je vlastně nejlepší, protože tam už přichází i nějaká ta akce a příběhově se to konečně trochu hne. No a závěr je zase takovej nemastnej neslanej, tam už mně vlastně bylo úplně jedno, co se stane. Několik věcí ale ještě musím okomentovat. J. Lawrence podle mě nebyla nejlepší volbou, vůbec nepůsobí jako vůdkyně povstalců, nemá ten správnej tah na bránu, dokonce je tak mírumilovná, že je schopná se zastat i svých nepřátel, a to má být jako obávaná bojovnice. Pak jsem si až v posledním díle uvědomil, jak směšně ve sci-fi plným moderních zbraní, mechanizovaných pastí a dalších vychytávek působí hlavní hrdinka s lukem a šípama. Tam furt něco vybuchuje, střílí se na všechny strany a ona mezi tím vším pobíhá, tahá z toulce šípy a kosí nepřátele. Hmmm, no dobře no. A poslední věc - vůbec nechápu, proč se teď roztrhl pytel tady s těma teenage akčníma filmama s hrou na hrdiny, kteří zachraňujou lidstvo/svět (Maze Runner, Divergent). Rozpočty to má obrovský, animace, akce, grafika, zpracování jsou na vysoké úrovni, ale ty scénáře a příběhy, to je fakt utrpení. Hodnocení to má všechno nižší, ale návštěvnost a tržby maximální. Ti puberťáci! Závěrečná scéna je fakt přímo debilní, to už jsem měl pocit, že si z diváků udělali srandu. P.S.: Slovo "holoň" (neboli hologram) je tak příšerný, že jsem nechtěl věřit tomu, že to je i v originálním překladu. No bohužel, ale to si asi někdo vzal hodně silný drogy, když to překládal.
