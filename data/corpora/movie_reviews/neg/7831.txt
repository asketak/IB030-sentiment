Jane Got a Gun and Viewer Got a Boredom? No nie až tak celkom alebo ako hovoria Angličana it depends ... čo od toho kto očakáva, no pochybujem, že z Jane Got a Gun mal byť v ktoromkoľvek momente výroby westernový akčňák (aj napriek tomu „gun“ v názve). Je to príbeh jednej ženy vyrozprávaný v pomalom tempe, ktorý nie je vôbec zle napísaný, akurát toho na dnešnú dobu ponúka zhýčkaným-kino divákom veľmi málo. Každopádne Gavin O'Connor stále vie točiť, a aj keď tentoraz ani zďaleka nerozohráva takú kvalitu ako napríklad pri Warriorovi, tak zároveň nič nekazí. Stále dokáže vybudovať vzťah k postavám, vykresliť ich motivácie a vyvolať záujem o ich ďalší osud. Akurát je tentoraz vidno, že to nielen on, ale všetci zúčastnení natočili iba z povinnosti, lebo už to niekto dotočiť musel po odchode pôvodného režiséra a vymenení vyše polovice hereckého osadenstva. Scenár totiž nie je vôbec márny, dialógy sú napísané slušne, no hodila by sa tomu o niečo väčšia výprava. Verím, že mať to na starosti od začiatku O'Connor mohol vzniknúť silný film o príbehu a boji o život jednej obyčajnej ženy. Za týchto podmienok vznikol síce poctivo zrežírovaný, avšak iba veľmi obyčajný film. Napriek tomu, že väčšina tu držkuje o nude ja osobne by som privítal keby film mal aj dve a pol hodiny a chronologicky vyrozprával celý životný príbeh Jane pod režijnou taktovkou O'Connora. Na to tu však nebol priestor, ani možnosti a tak sa to dotočilo tak, aby vôbec nejaký film vznikol a je na tom jednoducho poznať, že o ten film nemal nikto výrazný záujem. Vo výsledku tak neurážlivá, ale ani po dramatickej, ani po príbehovej a už vôbec nie akčnej stránke nijako strhujúca westernová žánrovka. CELKOVO: 3* (6/10)
