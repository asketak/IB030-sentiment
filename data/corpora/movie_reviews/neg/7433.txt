Tak jo, i s přetočeným tachometrem mi Brad ťuťuňuňu Pitt dokáže přivodit záchvat pubertálního povzdychávání. Kromě toho mám ráda filmy se sportovní tématikou, navzdory faktu, že jsou obvykle příběhem jako přes kopírák. Na druhou stranu statistiky, administrativa, matematika a tyhle srance jsou pro mě horší než sedat holou prdelí na ježka. Za normálních okolností bych se proto "Moneyballu" vyhnula pohledem i sluchem, ovšem má náklonnost k modrookému mazlíkovi převážila mou averzi k číslům. Sledování baseballových obchodů jsem přežila bez újmy na nervech, na druhou stranu také bez výraznějších emocí (když pominu těch pár orgasmů, kdykoliv se Piťulka usmál), takže statisticky precizně vyjádřeno, bavila jsem se maximálně na 65,348%.
