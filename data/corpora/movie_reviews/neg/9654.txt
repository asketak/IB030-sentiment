Mohol to byť perfektný akčňák, nebyť však na hlavu padnutej zápletky s pomstou za psa (hoci keby mne niekto zabil psa, tiež by som mu aspoň dolámal ruky a odrezal gule), množstvu stupídnych dialógov a nevýrazného hlavného záporáka. Výsledkom tak je síce dobre obsadený, občas zábavný a akciou prekypujúci film, ktorý však postráda nejaký skutočný nosný motív. A akcia tiež nie je úplne tip top, lebo občas sa mi zdá trochu komixovo nadnesená a nereálna, hoci scéna v discoclube má napriek tomu veľmi slušné grády. Dosť výrazne ma sklamal záver (súboj Wicka s Vigom), ktorý pôsobil skôr komicky než napínavo alebo zaujímavo. Som však rád aspoň za dobrú rolu pre Keanu Reevesa, ktorý si vedie perfektne. Snáď dvojka by mohla príbehovo dopadnúť trochu lepšie, aby som sa nemusel zasa usmievať pri nejakej vypätej scéne, kde priviazaný Keanu hovorí o šteniatku...60%.
