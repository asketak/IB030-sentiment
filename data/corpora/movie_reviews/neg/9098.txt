Řemeslná kvalita se Tomu Hooperovi upřít rozhodně nedá - vše je přesně na svém místě, každá scéna má svůj smysl, kamera funguje ve vztahu k postavám na výbornou a z herců je ždímáno naprosté maximum. Eddie Redmayne je tradičně přesvědčivý a sympatický, Alicia Vikander je fenomenální. Co se ale týče nějakého sdělení či dramatické hodnoty, pomineme-li ten sám o sobě oslovující námět, není dále nad čím jásat. Film především moc nevyznívá jako skutečný životní příběh, dění nedosahuje požadovaných emocionálních výšin a přestože hnacím motorem má být v prvé řadě znázornění osudové lásky a náklonnosti mezi oběma hrdiny, nepodařilo se jejich cit rozprostřít dále než do výrazů a posunků hereckých představitelů. Celkově trochu nedotažené, v maličkostech a jednotlivých složkách ale určitě poutavé a na úrovni...... ale ještě aby ne. 70%
