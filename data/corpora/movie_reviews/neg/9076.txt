Já to říkám pořád - nejlepší projekce je NASLEPO. Když si tady čtu dosavadní komentáře, uvědomuji si, jaké jsem měl štěstí, když jsem na film vyrazil naprosto nedotčen jakoukoli znalostí o tom, co od toho čekat. Neměl jsem ani tucha, o čem to má být, kdo v tom hraje, jaký to je žánr, neviděl jsem trailer ani nečetl anotaci distributora, a nikdy v minulosti jsem ani neslyšel o filmu Cloverfield, takže u mě asi byly splněny všechny podmínky k tomu, abych si ten film maximálně užil. Bohužel nestalo se tak - ten film mě nebavil, přišel mi strašně dlouhý a protivně žánrově nevyhraněný, a výsledné rozuzlení mě skoro až rozčarovalo - odcházel jsem z kina a hlavou se mi jen honilo blazeované povzdechnutí "Bože, to zas byla hovadina". Nechápu důvod, proč chtít takový film vidět - osobně těch 105 minut strávených jeho sledováním považuji za zcela ztracené. Btw. Mary Elizabeth Winstead by se mi víc líbila, kdyby toho v tom filmu měla na sobě výrazně míň, jestli mi rozumíte. Aspoň v té sprše mohla něco ukázat, no ne?
