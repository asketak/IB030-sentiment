Film žijící z nostalgie dílů předcházejících. Když to tak shrnu, jedná se o soubor klišé z dílů předchozích.  POZOR SPOILERY. Hlavní (nebo tedy nejviditelnější abych byl přesnější) záporák - bohužel když si sundá masku, první kdo mi vytane na mysli je Vláclav Klaus mladší, což asi není úplně dobře (nic proti panu Klausovi). Charisma nula, což je v porovnání například s takovým Darth Maulem (ztělesnění frajerskosti) a vcelku i tim páprdou Vaderem docela smutné. Stormtroopeři ve mně (oproti posledním dvěma dílům) spíše vyvolávají posměch, než respekt, čehož je důvodem jejich chůze připomínající připosraného kačera. Stejně tak ty stíhačky a obecně prakticky veškerá technika. Děj celých hvězdných válek se odehrává v rozpětí cca tak 60-70 let (odhadem, až tak do detailů to neznám), ale za tu dobu se v jinak hypermoderním vyspělém vesmíru nezměnila skoro žádná technika. Už mohli po těch 40 letech konečně přijít s novým designem, a ne jen furt kopírovat jedno a to samé, obzvláště když Impérium už dostalo v minulém díle definitivně na hubu. Vlastně jedna věc se změnila, a to ona nová Hvězda smrti mk.II, alias Základna Starkiller, jenž byla postavena na myšlence "nevyšlo nám to s obří planetární zbraní už dvakrát a vždycky nám jí potupně zničili, tak jí postavíme znovu a ještě větší, opět s vyznačeným terčem jak jí zničit". Naopak musím pochválit herecké výkony Johna Boyegy a docela i Daisy Ridley. A co se grafické stránky týče, tak tam asi není co vytýkat. Bohužel všechny ty klišé to hodně sráží. Ale není to jako celek zas až tak špatné.
