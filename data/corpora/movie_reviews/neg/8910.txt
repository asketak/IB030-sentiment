Problém s dokumentem je v tom, že je proněmecký. Většina celovečerní (!) stopáže je věnována tomu, jak se Němci fotili u památek, jak malovali sami obrazy, jak je Pařížané alespoň zpočátku obdivovali, jak měli vlastní kina, jak nakupovali, co posílali domů, jak chodili do bordelů... A během té doby asi dvakrát se objeví informace o pařížském odboji a že za jednoho zabitého německého důstojníka popravili Němci 250-300 zajatců. o židech jsou zde jen letmé zmínky, jeden pamětník sebekriticky přizná, že se jako vojáci chovali arogantně a lidé je pak neměli rádi. Pro našince, kteří tak rádi odsuzují chování Čechů k Němcům v Sudetech, doporučuji, jak se chovali Pařížané k Němcům po osvobození Paříže spojenci - holt si lidi v celé Evropě na Němcích tu několikaletou frustraci potřebovali vybít. Samotné invazi a osvobození Paříže jsou věnovány asi tři, možná pět minut. Je zde sice pár zajímavých věcí, nemravy zaujmou dobové záběry odhalených žen v pařížských bordelech, ale celkově je to hodně povrchní a nevyvážené.
