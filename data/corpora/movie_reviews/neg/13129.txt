Marcus du Sautoy je jistě vzdělaný a chytrý muž, ale jeho prezentace by ubily i osla. Nejde o první pořad, kde se často věnuje margináliím, pro něž divákům zapomene zdůraznit celek, gró, základ toho, proč se o něčem vypráví a k čemu to vede. Postupy jsou pro něho leckdy zajímavější než výsledky. Tak i zde jsou sice hry s kartami, Rubikova kostka či dáma a záběry na dopravníky impozantní, ale chybí tomu doznění dořečení, vývody. Věc zůstane jen nakousnuta. Nejzajímavější je asi čmeláčí řešení problému obchodního cestujícího, ale opět jde jen o jeden pokus a bez nějakého většího konkrétního přínosu. Jako souhrn existujících a možných algoritmů, jež se uplatňují třeba v umísťování studentů na koleje, v lékařství nebo letecké dopravě, je dokument jistě zajímavý, ale do hloubky víc nejde a celkový dojem je rozpačitý.
