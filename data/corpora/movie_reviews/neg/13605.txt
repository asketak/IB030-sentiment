Hodnotím třídílnou verzi. Jako celek v zásadě nadprůměr, ale nemohu se zbavit pocitu, že jde o slepenec tří různých filmů: první díl výborný, druhý slabší, třetí postrádal vyvrcholení. Podle mě prostě soudní proces s Vilémem Novým není dostatečně silný motiv na bezmála tříapůlhodinový film. Vykreslení doby prostřednictvím různých jiných postav je sice pro celkové vyznění tehdejší doby funkční, ale tím spíš se ztrácí hlavní dějová linka. Chválím scénáristu za čitelnost příběhu (a přes jejich složitost) i postav a až téměř dokumentární vyznění děje (údajně se od reality příliš neliší) a dále produkční tým schopný za televizní částku natočit poměrně výpravné a realisticky vypadající dílo. Některé scény mají schopnost zanechat silný emocionální dopad (paní Palachová ve vlaku, kdy se dovídá o události z novin, emigrace mjr. Jireše a např. paní Palachová hledající na hřbitově hrob svého syna). Ten ale u mě rychle vyprchal... Dle mého nadhodnocené, udělených 11 Českých lvů považuji za projev bídy ostatních filmů a hodnotím lepšími 3*.
