Předlohu si chci přečíst, myslím, že bude výrazně zajímavější než samotný film. Ten mi hodně vadil pojatou formou, kde takřka polovinu filmu tvoří reálné záběry lidí z ulice reagujících na postavu toulajícího se Hitlera a diskutujících s ním o současných problémech Německa a o tom, jak by byli rádi, kdyby zase převzal vládu. Je to sice zajímavá sociologická a politologická sonda do (ne)svobodné německé společnosti, ale do filmu to moc nesedí, vytváří se tím jakási postmoderní směs všeho možného od komedie, přes dokument, televizní show až po zbytečně vypjaté drama. Povedené byly ty hrané scény v první půlce filmu. Ve druhé půlce už i ony ztrácí dech, originalitu a vtipnost. Závěr mi navíc přišel až moc tendenční. Ale aspoň šlo o originální film a to se také cení.
