Over your dead body mi príde ako dosť zajímavý a celkom inteligentný horor, čo mi bolo jasné už po pár minútach, takže som očakával a dúfal, že si ma aj získa, ale moc sa to nepodarilo. Film mi svojou atmosférou pripomenul tie kvalitnejšie horory zo šesťdesiatych rokov, čo mi vzhľadom na rok vzniku prišlo zaujímavé, ale aj dej mi prišiel dosť prepracovaný a zaujímavo prepájajúci dve línie, divadelnú hru a samotné zákulisie hry, pričom ešte aj tá hranica v rámci divadelnej hry, kedy je to stále hra a kedy už skutočnosť sa začne čoskoro strácať, takže skutočne som mal celý čas pocit, že sa pozerám na veľmi zaujímavý film, ale stále to išlo nejak mimo mňa. Možno to chcelo aj trochu menej tej divadelnej hry, ktorej hlavne v prvej polovici bolo trochu moc a tiež by som ocenil, keby sa kládol väčší dôraz na to, čo je tu skutočne dôležité, lebo sa mi to zdalo také nevýrazné a bolo mi vlastne jedno, ako to celé dopadne. V druhej polovici sa to síce o trochu vylepší, ale ani v tejto často to nie je to pravé. Čo sa týka hororovej stránky, rozhodne sa nejedná o žiadny čistokrvný horor s jeho tradičnými prvkami, ale aj tak tá atmosféra sa mi celkom páčila a v druhej polovici sa nájde aj pár zaujímavých momentov. No o nejakom napätí sa tu vôbec hovoriť nedá. Obsadenie je tvorené viacerými známymi tvárami, potešili ma hlavne Kou Shibasaki a Hideaki Ito, ale inak som aj v tomto ohľade skôr sklamaný, lebo ich postavy mi neprišli dostatočne zaujímavé a celkovo mi bolo úplne jedno, ako dopadnú. No a Takashi Miike sa postaral o kvalitnú vizuálnu stránku, ale aj slušnú atmosféru. Takže celkovo som určite rád, že som si Over your dead body pozrel, kladov je tu dosť a som rád za každý nezvyčajný horor, ale predsa len sa to podľa mňa dalo podať aj o niečo lepšie, takto si to celý čas držalo len tú priemernú úroveň. 55%
