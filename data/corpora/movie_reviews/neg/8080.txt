S nemeckou kinematografiou mám vážny problém, avšak tento film z nej mierne vybočuje. Ale naozaj len mierne. Ak by som všemožným marketingom nebol upozornený, že má ísť o trhák, tak by som si ani nevšimol, že je snímok niečim výnimočný. Jednoducho ten prístup ku kinematografii, kde sa Nemci nikdy neberú až tak vážne zabraňuje urobiť skutočne kvalitný film po dramatickej stránke. Finálne vážne posolstvo je vo filme vyrozprávané slovne a tvorcovia teda asi príliš divákovi neveria, že by ho pochopil zo samotného diania na plátne. Priznám sa, váhal som medzi 3 a 4 hviezdičkami. Dokonca skvelé záverečné parodovanie najznámejšej scénky z Der Untergang ma mierne naklonilo v prospech lepšieho hodnotenia, ale predsa...
