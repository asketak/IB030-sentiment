Úvodem bych řekl, že snaha se cení. DC comics logicky vyráží do boje proti konkurenčnímu Marvelu a taky si chce z této zlaté žíly urvat svůj kus a získat svou fanouškovskou základnu. Batman vs. Superman: Úsvit spravedlnosti je v celku povedený počin, u kterého pozitiva převažují (byť ne tak výrazně) nad negativy. A to říkám jako fanoušek Marvelovek. Ben Affleck mi jako batman ani příliš nevadil a bylo vidět, že se na roli dobře připravil. Přesto Bale je Bale. Trochu mi vadil místy dost nepřehledný děj a střih. Jinak Snyder odvedl, řekl bych, dobrou práci. Spousta akce a výborné efekty. Mladý Lex Luthor v podání Jesseho Eisenberga byl bezpochyby tím nejlepším ze supermanovské mytologie. Už to tu bylo řečeno několikrát a já s tím souhlasím, a to sice, že zklamáním byl pro mne naopak finální záporák. Takový kříženec mezi obřím skřetem jak vystřiženým od Tolkiena a Hulkem. Je to prototyp typické mutantní obludy, která tu byla už mockrát. Mohli si páni scénáristé dát více záležet. Wonder woman celý příběh určitě oživila. Uvidíme co přinese pokračování.
