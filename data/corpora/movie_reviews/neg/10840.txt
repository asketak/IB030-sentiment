Technicky kvalitní film, který je vlastně úplně zbytečný. Pokud tedy nejste Američan a neuděláte se do gatí při každé zmínce o newyorských Dvojčatech. Nevím, jestli tohle měl být příběh o silné vůli, ale nefunguje tak. Hlavní hrdina si prostě umane takovou blbost (ještě k tomu životu nebezpečnou) jako je přejít po laně bez jištění mezi dvěma věžáky. Opravdu jsem nechápala jeho motivaci - kromě toho, že chtěl asi něco dokázat sám sobě, což je ale divákovi jedno. A nevypadá to ani tak, že by to dělal z recese (jako třeba, když se parta Čechů vydá na cestu po Africe trabantem). Zemeckis je dobrý režisér, takže závěrečný přechod po laně dramaticky funguje, ale není to nic, z čeho spadnete na zadek. PS: Gordon-Lewitt vypadá s těma modrýma kontaktníma čočkama děsivě. Jeho francouzský přízvuk je ok. PSS: Kingsleyho čeština je... humorná (?).
