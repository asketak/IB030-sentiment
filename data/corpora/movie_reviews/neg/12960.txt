Tak som zas – raz s hodnotením na rázcestí. Imaginárium má určite čosi do seba, lenže ako celok pôsobí chaoticky. Chcelo by toho povedať hrozne moc čím veľa myšlienok vyšumí do prázdna, iným zas chýba pojítko. Na pôsobivosti nepridá ani lacný vizuál aký celý čas márne kričí o vyššiu finančnú pozornosť. Najväčšie kúzlo tak logicky vychádza z obyčajného papundeklového lesíka aký obklopuje bránu do sveta fantázie. Imaginárium sa zároveň môže pýšiť peknou hudbou, sympatickým osadenstvom, ktorému samozrejme predchádza príchuť tragédie a s ním spojené jedno pekné gesto. Fakt, že pomohlo trio hollywoodskych Superstars dokončiť nedotočený materiál a ešte čerstvému polo sirôtkovi venovať svoj honorár svedčí o víťazstve nad smrťou a posúva príbeh na úplne inú úroveň. Heath navyše stihol dokončiť všetky scény z Londýna čím potreboval zástup hereckých kolegov iba vo svete fantázie. Tam už našťastie platia iné pravidlá, vďaka ktorým mal nutný krok preobsadenia rázom logický základ, nehovoriac o tom, že šikovne predpovedá ďalší vývoj Ledgerovej postavy. Suma sumarum je Imaginárium Doktora Parnassa podivný film, plný paradoxov, ktorý má svoje klady, ktorý má aj hotový roj múch, ale srší z neho čosi úprimné, že sa vlastne naň ani hnevať nedá ... (USA rating: PG-13)
