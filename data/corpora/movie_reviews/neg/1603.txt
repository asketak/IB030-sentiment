Až si jednou odskočím na uzavřené oddělení blázince, kde se budu skrývat před světem, který jsem si sama vytvořila a který se mi, Božíčku můj, teď už moc nelíbí, tak doufám, že se odtamtud dostanu stejně snadno, jako zálesácký seladon s retkem na retu. Moc se mi líbí komentáře pánů uvedené níže. Tolik potřebovali, aby se jich někdo před těmi megerami konečně zastal. Vtíratelné téma, jako krém proti vráskám, stáří, proti samotě. Vetřelo se snadno do duší uzurpovaných mužů, i do duší těch z " vlastního  rozhodnutí" svobodných. Vetřelo se do srdcí žen, kterým už ten jejich domácí bačkora dávno nic nedává. Vždyť ta charizmatická bělobrada a Sokolí oko určitě potěšilo i nejednoho muže. Ženy si přály mít TO doma a chvíli se tím kochat, neb postava zvěrolékaře byla opravdu jen tak na výstavku, na chvilku, pro život to není. No a muži dostali návod jak mají vypadat, aby si je domů zvaly fotografky pohřbů, pro které není asi na Slovnesku uplatnění a  tak se potulují rozevláté po českých hřbitovech,kde sbírají potulné krasavce se psy.  Dávám hvězdu, chtěla jsem dát dvě, za kameru, za přírodu, ale poté co byla maringotka s trucdědkem umístěna v ochranném pásmu přehradní hráze, tak si dvě tento film opravdu nezaslouží. Dosti laciných příběhů.
