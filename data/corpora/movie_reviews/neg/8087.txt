Trochu nechápu proč je tu na ČSFD každej díl zvlášť, když je to jedna a ta samá série. To je asi něco jako u klasického anime, kdyby člověk hodnotil každý díl jednotlvě. Proto své tři hvězdy dávám jako obecný souhrn všech 5 dílů (které svou délkou respektive dávají tak nějak 1 sérii o 12 dílech). Následující komentář se taktéž týká všech dílů. Jedná se respektive o příběhovou vsuvku mezi první a druhou sérií Hangyaku no Lelouche. Tentokrát se přemístíme do několikrát v seriále zmiňované Evropy a boje EU vs. Británie - konkrétně se vše odehrává kolem speciální jednotky Japonců, se kterými i zde není zrovna nejlépe zacházeno. Vsuvkou to lze pouze nazývat, protože se tu objeví taky Lelouch, ale řekl bych, že jeho výskyt jaksi nemá skoro žádný vliv na příběh - možná jen to, že člověk si to dokáže časově zařadit. Obecně tohle má spoustu akce a rozhodně zajímavější animaci než původní anime. Problémem je ale to, že jaksi epická napínavost a zakončení tu jaksi vůbec nejsou, takže se to nese o několik stupňů nižším duchu, a hlavně musím kritizovat hudbu, která je tu spíše otravná, než správně zvolená. Nemusím ani mluvit o tom zmateném konci, který pořádně nedával ani smysl, kdy člověk by musel použít opravdu velkou představivost, aby si domyslel jednotlivé události.
