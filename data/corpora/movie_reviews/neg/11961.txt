Je ťažké tráviť čas v uzavretej nútenej izolácii. O to ťažšie, že neviete návratu, neviete deň. Väzni - psychiatrický pacienti sú v zariadení na pomedzí bežného blázinca a väznice. Z každého rožka troška. Miesto dátumu prepustenia majú uvedené len štyri deviatky. Zúfalstvo, beznádej a unavená samota živých tvorov v izolácii. Štátu sa to nejako riešiť nechce - však sú to blázni, navyše, čo niečo spáchali, tak je dobre, že sú izolovaní. Bežní ľudia si asi myslia to isté. Osemhran samoty, rutiny a smútku za slobodou. V opakovaných rituáloch pojedania liekov, fajčenia, telefonátov s rodinou a upratovania si vlastnej, zrejme doživotne prisúdenej cely. Na ich situáciu upozorňujú len ľudskoprávni aktivisti. Nie je to príjemné pozeranie, no je mrazivo autentické.
