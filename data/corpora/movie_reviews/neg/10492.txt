Opäť raz Poliaci, ich vzťah k Židom počas vojny a trochu aj vzťah k ich majetkom. Poliaci s odvahou vyťahujú svojich kostlivcov zo skrine, aj keď je to už cez 70 rokov, a v tomto filme doslovne. Mladé dievča vo veciach nemá jasno, podobne ako to staršie dievča, jej teta a je z nich podarená dvojica. Vizuálne kompozície pôsobia viac ako príbeh a keby ten občas neviazol, bolo by to o hviezdu viac. Ale aj tak príjemné prekvapenie oproti môjmu očakávaniu, pretože som na začiatku filmu odhadoval, že ho ani nezvládnem.
