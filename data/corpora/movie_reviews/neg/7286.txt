The Amazing Spider-Man ako re-make pôvodnej trilógie, ktorej prvý diel sa objavil na začiatku storočia, nesklamal. Dovolím si poznamenať, že dokonca predčil moje očakávania. Ale poďme postupne. Snímok, na ktorý som sa chystal dobrých niekoľko rokov, som si púšťal si tým, že už aj podľa hodnotenia som vedel, že nebude taký dobrý, ako bola "klasika" s Tobeym Maguireom. Ten Spidermana preslávil po celom svete, ale Andrew Garfield sa tejto úlohy ujal takisto veľmi dobre, pričom už na začiatku filmu viacerými vtipnými poznámkami s miernym nádychom sarkazmu dostane diváka a prinúti ho skúmať viac jeho postavu, zatiaľ čo čaká, kým ho pohryzie pavúk a on sa začne meniť na hrdinu ochraňujúceho New Yorku. Akonáhle k tomu dôjde a pavúk vykoná svoje dielo, začne Peter Parker lov na zločinca, ktorý zastrelil jeho strýka Bena (dej zmenene kopíruje prvý "pôvodný" film a komixové predlohy, ved ako inak) a človek sa až nestačí čudovať, koľko je v Big Apple blonďatých zločincov s mierne dlhšími vlasmi bez tetovania hviezdy na ľavom zápästí. Od toho však musí ísť ustúpiť, keď sa na scénu dostane hlavný záporák tohto dielu - zaujímavo a pekne počítačovo spracovaný Lizard aka Dr. Connors, túžiaci zmeniť obyvateľstvo New Yorku na jašterov. Dejovú líniu si sami zrejme viete domyslieť, aj keď ste tento film ešte nevideli, takže sa nemusím veľmi rozpisovať a postačí dodať už iba nejaké to záverečné slovo. The Amazing Spider-Man je aj napriek veľkému množstvu amerických filmových klišé, napr. že padá jedine silný hustý dážď, typická metamorfóza postáv (Gwenin otec policajt) atď., filmom pozerateľným. Aj keď sa vám bude zrejme zdať, že hlavná postava nie je zrovna intelektuál ako to dokázal v "pôvodnom" filme Tobey Maguire, rovnako sa vám nebude zdať množstvo ďalších vecí, ale budete stále s chuťou pozerať na to, že Marc Webb dokázal vytvoriť kvalitného Spider-mana v novom šate (doslova) a že ako x-tý režisér sa pokúsil evakuovať New York. Priemer, ale oddychový a dobrý.
