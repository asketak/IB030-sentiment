Životní příběh zakladatele FBI, který zasvětil celý život boji se zločinem a který do praxe uvedl mnoho významných inovací. Byl však i velice kontroverzní osobností, často kritizovanou a obviňovanou ze zneužívání pravomocí, nezákonného shromažďování důkazů apod. Příběh je dosti plochý a šedivý, je zajímavý spíše z hlediska seznámení se s historickými fakty. Za větší pozornost stojí hlavně samotná postava J. Edgara Hoovera, kolem níž se vše točí, která je mistrně napsaná a obdivuhodně ztvárněná DiCapriem. Hoover je osobnost plná protikladů, charakterově a psychologicky vyhraněná, uznávaná i nenáviděná, což je ve snímku krásně vyobrazeno. To se zcela nedá říci o maskách, které celkový dojem trochu sráží. Zjev DiCapria jako seniora Hoovera se dá s lehkým přivřením obou očí zkousnout. Mnohem hůře dopadl senior Tolson - Armie Hammer, a úplně nejhorší je pohled na oba seniory vedle sebe. To už - s troškou škodolibosti a nadsázky - připomíná návrat oživlých mrtvol. Jeden ze slabších Eastwoodových filmů, přesto spíš nadprůměrný. 65%.
