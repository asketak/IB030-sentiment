Batman v Superman je dalším z řady komiksových filmů o superhrdinech, který to rozhodně nemá v dnešní době, která je na filmy podobného rázu dosti bohatá, vůbec jednoduché. Co se technického zpracování týká, tak se jedná o řemeslně odvedenou práci a osobně jsem si nějak nevšimnul nějakého do očí bijícího temného až otravného vizuálu, na který zde naráží nejeden uživatel. Nicméně musím říct, že ve srovnání s jinými filmy přece jenom BvS tak nějak klopýtá pozadu. Na rozdíl od Avengers zde chybí taková ta humorná stránka, lehce odlehčený pohled na věc a hravá interakce mezi hrdiny, a ve srovnání s Nolanovou trilogií zase chybí takový ten více hluboký a promyšlenější příběh a rovněž lepší vykreslení postav. Zkrátka snímek, který není vyloženě špatný, ale v rámci konkurence bohužel tvoří spíše šedý průměr, který sice neurazí, ale ani neohromí.
