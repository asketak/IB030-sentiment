The greatest gladiator match in the history of the world...my ass. Aneb méně je někdy více. WB/DC svojí snahou dohnat Disney/Marvel jedním filmem křečovitě až násilně uplácali něco, co konkurence v poklidu tvaruje už 8 let. A tak jsme místo původně plánovaného Man of Steel 2 dostali Batman v Superman. Fajn, Batmana máme rádi, protože je mnohem zajímavější postavou, než plochý skautík Superman. Jenže pak začala megalománie a najednou tu máme Wonder Woman, nucené představování členů Justice League, náznaky budoucích událostí a padouchů a náhle i při 2 a půl hodinách nezbyl čas na to nejdůležitější: pořádný příběh filmu. Tedy on tam je, ale při počtu postav a všech komponentách je tak kostrbatě a tak stroze odvyprávěný, že je první půlka prakticky reporelo po sobě jdoucích nijak nesouvisejících scén, které ukazují od každého trochu, ale prakticky nic. A když už dojde na (dobře natočený, efektivní leč 5 minut trvající) střet titánů, je ukončen tak velkou scénáristickou berličkou, že je to až k smíchu. A pak honem honem do míst, kde se Snyder cítí nejpohodlněji - do digitálního bordelu. Megalomanštějšího, avšak lépe natočeného, než v MoS. Suma sumarum jako souboj nejznámějších hrdinů katastrofa, jakožto Justice League: Pilot dostačující. Ale příště prosím více soustředění na daný příběh a postavy, vše ostatní odložit na vedlejší kolej.
