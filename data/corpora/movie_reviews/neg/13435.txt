První polovina je plná opravdu tajemné, záhadné a té správně napínavé atmosféry. Prostředí a motel působí opravdu strašidelně, až nechutně špinavě s prvky hororového nádechu, kdy Vám po zádech opravdu jde husí kůže při představě, že byste tam byli Vy, místo Kate Backinsale a Luke Wilson. To, že se film odehrává prakticky na jednom místě, neznamená, že se budete nudit. Naopak. Film je tak dobře natočen díky skvělé atmosféře a dobrému ději a nápadu. Jde až mráz po zádech, kdy dvojice manželů zjistí, kde se to vlastně nachází a že utéci z motelu není tak snadné, jak si divák možná myslí. Pochopíte sami, že napětí roste s tím, když víte, že není úniku. Za první polovinu filmu opravdu dobré hodnocení, až 4 *. Co se týče druhé poloviny, atmosféra sice opadla a to díky odkrytí některých záhadných věcí, které nám byly doposud skryty. Tím, že se tato tajemství, která nám nedovolila nahlédnout, kdo to vše dělá, co se vlastně stalo a jak vlastně uniknout, byla odkryta, trochu napětí a atmosféry ubralo. Akce ale nadále nechybí. Začíná doslova boj o holý život. Chvílemi to vypadá nadějně, chvíli opět naděje upadá. To dodává filmu správné napětí a akce... Za mě 3,5 ***
