Tohle mohl být docela zdařilý krátkometrážní film. Mohl. Již první povídka "Antonio Cacto" se mi zdála neúměrně dlouhá a těšil jsem se na ty zbylé. To jsem ještě netušil, že ta první bude také nejlepší. Hned v úvodu a poté mezi každou povídkou byly skvostné a vtipné kreslené gagové grotesky "Na draka" (80%). Druhá povídka "Maják" již byla hodně tajemná a pochmurná, ale po 5 minutách jsem se začal opět hrozně nudit a každý nový záběr na televizní komunikaci s "šéfem" mi docela lezl na nervy (30%). Poslední povídku s názvem "Velkej chlap" bych raději vůbec nechtěl komentovat, aby to bylo publikovatelné. Kromě samotného příběhu jsou nejhorší napsané dialogy. To, že je tento film mládeži přístupný, je při sledování závěrečné povídky zarážející (5%). Celkové dojem z filmu: 35% (Febiofest).
