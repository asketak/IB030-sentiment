Už som kedysi dávno tento film videl a to, že som si ho pripomenul až tretine premietacieho času svedčí viac o jeho kvalitách, než o mojej pamäti. Každý herec sa snaží zahrať si úlohu, ktorá sa nachádza mimo tej škatuľky, do ktorej ho režiséri a producenti uložili. To je aj prípad Richarda Gerea, ktorý sa veľmi snaží, aby tú policajtskú kreatúru stvárnil čo najlepšie. Ani som príliš nevnímal, či sa mu to darilo, pretože som bol príliš zaujatý nekvalitou scenára, ktorý nútil diváka uveriť aj neuveriteľnému. Našťastie režisér a štvorica hercov zabránili tomu, aby sa z priemerného filmu stal prepadák.
