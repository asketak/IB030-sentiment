Nemůžu se zbavit pocitu, že tato látka by se lépe vyjímala jako středometrážní či krátkometrážní film, protože přílišná rozvláčnost filmu ubrala na kráse. Film potřeboval střídán dlouhých a krátkých záběrů, což je těžké uskutečnit na prostoru devadesáti minut. Co se kamery týče, nemám výtek, především mi utkvěl v paměti záběr na obilné pole, což hezky ladilo se sluncem v poledni, zrzavými vlasy Ani Geislerové, to vše přispívalo téměř ke hmatatelnému horku  / polednice zase kontrastně ukazovala tajemno v tmavé postavě. Herecky mě mírně zklamala Geislerová, u které mi připadalo, že všechny její výrazy tváře znám už z jiných jejích filmů - bohužel tedy došlo k okoukání, prospělo by dlouho ji nesledovat, a posléze s odstupem alespoň deseti let se na ni s natěšením přijít podívat - neboť herečka je to dobrá. Neexcelovala ani Kolářová, ovšem zde je omluvitelný fakt, že prostor měla nevelký, její role byla předvídatelná, ale maskéři se na ni tedy opravdu vyřádili (tedy doufám). Co mi ale vyrazilo dech, byl herecký výkon v dětské roli - Karolína Lipowská, takový dětský talent už tu dlouho nebyl, kamera ji má očividně ráda, takže rychle toho využít, než nám vyroste a zase budeme horko těžko někoho shánět do kvalitní dětské role.
