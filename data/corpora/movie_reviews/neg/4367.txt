To se takhle jednou, v blíže nespecifikovaném městě, blíže neurčeného státu, v určitou hodinu, sešla skupinka konkrétních lidí a začala debatovat: "Hele četli jste někdo tu Philbrickovu verzi Mobilního Dicka? Že ne? No abych pravdu řekl, já taky ne. Vlastně jsem ji jenom viděl v rámci ochotnického představení Horní Dolní, uspůsobeného pro ústav ementálně postižených dětí, kde jsem vyrůstal. Ale řeknu Vám, byl to zážitek na celý život. Představení trvalo něco málo okolo dvou hodin, a my všichni mentosky ze sirotčince, jsme se jen pořád těšili, kdy už na scénu přijde onen Pohyblivý Dick, abychom konečně rozluštili, o čem že se to bavili v kantýně zdejšího zařízení ty dvě vychovatelky po přechodu, a ono furt nic. Nejdřív tam přišel na scénu jakejsi mladej cápek a pořád posunoval na špagátku umístěnou ruličku rádoby peněz po provázky ukotveném rádoby stole starému typovi a potom se celá scéna najednou děsně změnila a starej cápek najednou omládl a my jen koukali na hodinky, a nevěřícně kroutili hlavama, jak pomalu se těch 60 minut vleklo, a kvůli čemu, že to teď roku nebudem od vychovatelek dostávat kapesné. Když tu najednou.... Normálně se na podiu objevila jakási gigantická kosatka a prorazila tu jinak bytelnou (byť evedentně jasně papírovou) lod, jako by se nechumelilo. V tom okamžiku herci na pódiu zpozorněli, rádoby mrštnými pohyby, po podiu přetáhli modro zelené plátno, ze kterého pomalu boleli oči,  jakou mělo hnusnou barvu a po něm se teď teda jako ještě, ta rádoby kokosatka několikrát (dvakrát až třikrát, to už si fakt nepamatuju, jak jsem tím byl uchvácen) prohnala a.... A to bylo naposledy co jsme tam tu kosatku viděli. Zoufalí herci, kteří jasně cítili, že nám jejich estráda nemůže být už více ukradená, se celou situaci snažili zachránit konfliktem mezi kapitánem plavidla a jeho prvním důstojníkem, ale to stejně nepomohlo. Tak teda nasadili těžší kalibr, a my jen vyjeveně koukali, jak se jeden z herců strčil za plentou a ostatní se na něho pantomimickými pohyby vrhli, vtom ho už asi začali bolet nohy, protože si k tomu lehnul a zpod plátna začali létat kusy lepenky, na kterých byly různé zaujímavé nápisy, jako třeba : "Žebra, vlasy, mozek" a další. Herci  se nám asi nenásilným způsobem snažili vštípit základy anatomie nebo nevím. To už jsme všichni, včetně ošetřovatelek, ehm  chci  napsat vychovatelek, začali začali masivně zívat, a tak herci zkasírovali vedoucí ústavu a hbitě se vytratili zadem, neboť si všimli, že si pod vlivem představení začínáme z plastových příborů vyrábět provizorní harpuny a pokukujeme nevraživě jejich směrem. A přesně něco takového, bych chtěl zfilmovat...
