Možno je chyba vo mne a očakával som niečo, čo by sa mohlo svojou intenzívnosťou emocionálneho prežitku blížiť Nekonečnému príbehu. Silný záver napovedá, že predloha tú silu mala. Bohužiaľ to, čo predtým sledujeme, postráda tú správnu atmosféru fantazijných/rozprávkových/posmrtných krajín a film mi trochu pripomenul výpravu súčasných českých rozprávok. S drakom si lepšie poradil už 50 rokov pred Hellbomom Fritz Lang v Nibelungoch. Tipujem, že ako dieťa by ma to zaujalo viac, ale bohužiaľ som vtedy film nevidel a tak tu nefunguje ani ten vždy spoľahlivý faktor nostalgie. Z filmu som nepochopil pravidlá posmrtného sveta, kde sa taktiež vo veľkom a bolestivo umiera a potom sa zase mŕtvi vracajú do Nangijale, z ktorej si len odskočili do otvorenej prírody mimo mestečka, alebo ako? Kniha by asi všetko vysvetlila a mám chuť si ju prečítať.
