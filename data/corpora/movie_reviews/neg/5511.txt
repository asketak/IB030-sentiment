Po celou dobu sledování této pohádky se mi na ní něco nezdálo, takže jsem se postupně soustředil na to, co mi vadí. Přišel jsem na to, že mnohé. Nejdříve mi nesedli herci v hlavních rolích. Později mi přišly scény vyprázdněné: Malé množství postav, prázdné místnosti, záběry v exteriérech pouze zblízka. Kožené oblečky některých postav také očekávám v jiném žánru. Příběh je vyprávěn dost nudně, nezajímavě. Princův slavnostní návrat byl podán nadmíru bídně. Ale největším nedostatkem filmu je hudba. Ona v něm totiž žádná není, jen občas zazní dramatická znělka. Mně se tato pohádka nelíbila.
