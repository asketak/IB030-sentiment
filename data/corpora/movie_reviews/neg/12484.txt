Na konci prvního dílu titulky položily sugestivní otázku "Co bych dělal na místě hlavních postav?" a po první řadě je moje odpověď pořád stejná. Nemám dost informací. Seriál udržuje zájem laciným, ale účinným způsobem. O reáliích světa neříká téměř nic a tak nezbývá, než si souvislosti domýšlet a doufat, že se konečně objeví epizodu, která nabídne alespoň nějaké odpovědi. Čím dál v budoucnosti to bude, tím méně je pravděpodobné, že ji uvidím, protože Colony samotný je stěží průměrný a nemá čím dalším zaujmout. Vše je nedotažené, atmosféra rozbředlá a i když se postavy neustále ujišťují, že je okupace brutální režim, tak si lidé ve srovnání s Generálním Gouvernementem nežijí až tak špatně. Scenáristé se drží hodně zkrátka a seriál tím trpí. Otázka je, jestli by případné vyhrocené drama měl kdo uhrát.
