Já tedy nebudu sdílet všeobecné nadšení. Celkově to vyznělo podobně jako nějaký hraný dokument. Tři hvězdy jen za krásné autentické lokality a pohledy ze vzduchu. Žádné emoce na na mě nepřišly, málem došlo na nudu. A ke všemu mě celý film provázel nepříjemný pocit z toho, co se tu vlastně odehrávalo. Horošplhací cestovky nalákají klienty na Everest, a po krátké přednášce se stručným varováním o pravděpodobných rizikách, se je snaží vyvláčet na vrchol. A tito lehkomyslní (nebo blbí) hazardéři občas cestou odpadnou, neposlechnou výzvu k návratu dolů a pak už si jen umrznou nebo hopsnou někam hodně hluboko dolů. Smutné je, že kvůli rozmaru nějakého starocha zařve i zkušený (?) šéf výpravy. Letmé odskoky do rodin ohrožených dobrodruhů to neurovnaly, právě naopak. Můj odstup to jen posílilo. Položil jsem si po filmu otázku, mám-li právo do hodnocení filmu zahrnout svou averzi proti tématu, ději nebo postavám. Po krátkém vyhodnocení jsem si odpověděl, že ano. Film je vždycky o pocitech. S tím už je předkládán, aby vytvořil v divákovi určité emoce a nadšení.  To se u mě nekonalo.
