Jako kdyby tým scénáristů vyčerpal nápady již u premisy světa s civilizovanými dinosaury a vlčími pračlověky, až tak otřepanou a nepříliš koherentní šňůrku scének o překonání vlastního strachu a neobvyklém přátelství vypotil. Překvapila mne jeho relativní dospělost, vážnost i poetičnost, obzvláště v divném kontrastu s infantilním vzhledem postaviček (asi aby se podle nich lehce vyráběly plyšáky). Naprosto mne však nadchly úchvatná grafika a animace, v níž krajina, vegetace či voda vypadají zcela fotorealisticky. V porovnání s jinými pixarovkami však nad ty 3 jít nemůžu.
