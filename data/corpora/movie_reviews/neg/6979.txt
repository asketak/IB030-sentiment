Nebudem tu nikomu klamať. "Lazer Team" je jeden hlúpy americký sci-fi film. Je to priehľadné, tisíckrát obohrané a najmä tomu chýba akákoľvek reálna inteligencia. Ale na druhú stranu, mne neprekáža, keď si niekto urobí jeden hlúpy film. Najmä ak človek má z výsledku pocit, že ako oddychovka to úplne stačí. Nemyslím si, že ide o film na niekoľko zhliadnutí. Pokojne to stačilo raz. Ale aj za to jedno videnie som rád. Myslím si, že keby takto vyzeralo minulý rok Fant4stic, tak by to mohlo fungovať oveľa lepšie. A oveľa viac by som sa pri tom pobavil. Jednoznačne by som si "Lazer Team" pozrel skôr, než tamten film. V porovnaní tu oveľa lepšie fungujú vzťahy medzi našimi protagonistami, viac film využíva komédiu celej situácie a záverečné odhalenie podľa mňa tiež nie je absolútne najhoršie. Môžem potvrdiť, že taký nápad som neočakával. Dokonca môžem povedať, že ak bude pokračovanie, neváhal by som a pozrel by som si ho. Nikto podľa mňa nechcel robiť inteligentný a seriózny film. Chceli urobiť malé béčkové dobrodružstvo so štyrmi týpkami. A ak je to čo od filmu čakáte, myslím, že to tu nájdete. Zatiaľ tohtoročné guilty pleasureHodnotenie: C+
