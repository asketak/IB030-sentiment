Tak na Deadpoola jsem se nesmírně těšil. Přeci jen, rozpočet nebyl tak obří jak bývá zvykem u amerických blockbusterů, mělo to být nekompromisně Rkové a těšil jsem se na osobní akci a zejména jsem se chtěl u filmu pobavit! Ještě se můj zápal navýšil, když si diváci stěžovali na drsnost, kterou Pool nabízí, prostě ideální podmínky na to, aby vznikl konečně dobrý Americký film. Nic z toho se nekoná, Deadpool je typická Americká sračka. :-) A jsem fakt nasranej. Trailery byly bombastické, pouštěl jsem si je několikrát. Film se však tváří cool a musí v každým dialogu být narvána narážka, hláška, či nějakej kec. Postavit film jen na tomhle škodí. Platilo to tak u Rychlé a zběsilé sedmičky, kdy Gibson mlel v neustálém tempu a žádná hláška se nepovedla. Zde jsem se zasmál asi čtyřikrát. Za celej film! To je úplně mizerný. Nejlepší je hláška s Neesonem, na ten zbytek si už ani nepamatuji. Navíc humor není ani přirozený. Na postavu Wilsona jsem se těšil, dokonce mi bylo jasné, že furt mele. Jen jsem měl místy křečovitý pocit, že dialogy jsou zakončeny nějakou fekální frází, prostě za každou cenu tam narvat tyhle kecy. Po polovině jsem se přejedl, a ani jsem už nevnímal kolik toho kdo mele. Akce je málo a je to typickej digitální humus, žádná osobní akce, tohle jsou samá saltíčka, kotouly, lítačky, exploze, efekty, já chci pořádný akční scény, kde hrdina bude vtipně improvizovat, má schopnost nezničitelnosti a však přestřelky jsou úplně sterilní, bez jediného nápadu, souboje úplně přehnané a vizuál hroznej. Divné úhly kamer, hnusný zpomalovačky a zbytečně mnoho střihu. Režie mne prostě nepřijde kvalitní. Rko tu je pouze pro ty fekální výrazy a nadávky, jinak jsem si useknutých končetin a headshotů moc neužil, viz je vše zabíráno divnými kamerovými úhly, jakoby se tvůrci štítily vše ukázat v plném záběru. Navíc mi i vadilo rozložení filmu, byl bych rád za chronologický přístup, nemám rád tohle na přeskáčku. Hudba není nejhorší, herecké obsazení ujde, Ed Skrein překvapivě absolutně nejlepší. SHRNUTÍ: Deadpool byl můj asi nejočekávanější film. Jenže jak rostla popularita, každý byl fanoušek filmu, tak mé nadšení částečně opadlo a ve výsledku se jedná o digitální sranec s průměrnou režií, solidní hudbou, digitálním bordelem (finále je směšný) a nudným humorem, kterej postrádá přirozenost, údernost a je toho prostě moc, celej film je na tomhle postavenej a po půlce už bylo všecko vydojený. Jinač co se týče monologů do kamery, tak na nás parkrát Wilson zamává, něco kvákne a to je vše. Nějak nerozumim zdejšímu hodnocení, ale tak je to populární a každej to zná, no co už. Dvojku jinak vynechám, tahle pásová výroba není pro mne. PS: O nějakém příběhu nemá cenu nějak psát, žádnej tu není.
