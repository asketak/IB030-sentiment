Najskôr k môjmu hodnoteniu: dve hodiny trvajúce dokumenty nie sú nič pre mňa a rovnako aj pri Snowdenovi musím konštatovať, že koncentrácia všetkého, čo vo filme vidíme, do polovičnej alebo dvojtretinovej dĺžke by z hľadiska dramaturgie u mňa zafungovalo viac. Ale to je viac menej iba osobná preferencia, nie výčitka.....Welcome to the real world....Ja vnímam zneužívanie informačných technológií za evolúciu ľudstva. Ak sme zneužili štiepenie atómu na vraždenie, tak zneužijeme aj zhromažďovanie infošiek na niečo ziskuchtivejšie, ako boj proti terorizmu. Otázka je, či kontrola všetkého, čo napíšeme na sieti, nie je len narušenie demokracie, ale nový svet, s ktorým sa budeme musieť chtiac nechtiac zmieriť. Ale aspoň potom budeme (možno) komunikovať viac medzi sebou tvárou tvár, pokým za sto rokov nebudeme mať od malička čipy v hlave. Ako každá ohromná svetová kauza, sa už aj na Snowdena pomaly zabúda a to je možno tým najhrozivejším zistením.
