Spoiler alert! Následující recenze obsahuje spoilery a informace o zápletce, protože bez kritiky konkrétních věcí v zápletce to fakt asi nejde!    Již od začátku jsem byl skeptický z toho, že se DC tak strašně rychle snaží dohnat obrovské universum Marvelu a bohužel došlo na má slova a DC to uspěchali. V příběhu Batmana a Supermana jsou hluboké a výborné zápletky, na kterých se dá stavět, ale pro BvS bylo prostě moc brzy. Raději měli udělat Batman film s Benem Affleckem, protože ten je jako Batman výborný a excelentní a hrozně mě bavil, zhostil se role vskutku odpovědně. Ani Henry Carvill mi jako Superman nevadil, obecně herci a jejich výkony nebyli problém, naopak mě i bavila kombinace starého Lexe Luthora a Ledgerova Jokera v podobě Jesseho Eisenberga, ale problém byl v příběhu. Řekněme si rovnou, že komiksový nadšenec musel být z tohoto filmu nadšený, koneckonců i mě nevadil tak moc, jak jsem si zprvu myslel, ale pro běžného diváka toho bylo na skoro 3 hodiny moc. Je tolik lepších důvodů, proč by měli spolu oba zápasit a proč by se nakonec měli dát dohromady, ale ne, scénáristi se prostě rozhodli, že z toho udělají nejhorší zápletku roku. "Hej, má Marthu, zachraň ji, Batmane.""Proč jsi řekl Martha?""Martha je má matka.""Moje taky. Budeme kamarádi." To funguje u Poa Damerona a Finna, ale ne u Batmana a Supermana! Následně musím souhlasit s veřejným míněním, že jsme se měli asi seznámit s Justice League trochu jinak a ne pomocí nějakých videí hodných facebooku. Jde opět o hodně urychlený příběh o původu hrdinů, aby se už mohla točit Justice League. Jen si vemte, jak dlouho jsme čekali na Avengers, jak dlouho jsme se seznamovali s Coulsnem nebo Furym, než jsme si mysleli, že jsou pryč a jen dva filmy na truchlení ze smrti Supermana nestačí, i když původně otřásla komiksovým světem, a co víc, film je tak natahovaný, že to stejně víme už na konci filmu. A poslední kritika: Po všech marvelovkách jsem si asi zvykl na to, proč jsou Avengers: chrání civilisty a historický, či důležitý majetek a nakonec mi prostě ta ohromná destrukce, které jsem se dočkal jak v Muži z oceli, tak zde, přijde neuvěřitelně rušivá a vadí mi. Je to škoda, mohl to být tak dobrý film, ale je uspěchaný... Co víc, vtipy jsou za celý film asi jen tři, každou hodinu jeden. Přes veškerou moji kritiku bych ale rád dodal, že nakonec tento film nebyl tak špatný. Musíte vypnout a opravdu ignorovat některé "nedokonalosti" děje a pak se možná i docela pobavíte. Choreografie akčních scén je výborná, herecké výkony jsou taky dobré, ale rozhodně to není komiksovka, na kterou jsme dnes zvyklí díky Marvelu.
