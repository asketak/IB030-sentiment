Scénář stále dokola jako kolotoč: 3 tatéři a 1 expert (rozuměj kecalista přes tetování) v každém díle zachraňují vybrané 3 obyvatele z nějakého města před jejich nemožným tetováním. Tedy cover up na tu hrůzu, co mají na své kůži. Aby byl člověk vybrán, musí absolvovat výběrové řízení, kde hraje roli vzhled a velikost jeho tetování, jeho příběh a nálada tatérů. Mimochodem se málokdy slyší takových zmateností a vidí tolik hysterického breku jako zde. Zejména nechápu motivaci člověka, kterému údajně někdo zemřel a on si na jeho památku nechá vytetovat nějakou pitomost (anděla smrti, kříže, potrét ...) a pak se mu to nelíbí a chce něco jiného ... Proč to teda ksakru vůbec dělal? Ale to je prostě speciální mentalita.
