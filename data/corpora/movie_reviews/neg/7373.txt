Jako obyčejný akčně-dobrodružný béčko bez větších ambicí by Sahara fungovala bez větších problémů. Jenže u bijáku za 130 (!) mega bych vedle slušný technicky kvality (v tomhle ohledu má Sahara vcelku splněno) čekal přece jenom propracovanější (resp. smysluplnější) příběh - jede se do Afriky pátrat po zmizelý lodi původně potopený u břehu Ameriky, přičemž se při pátrání jen tak mimochodem podaří odvrátit celosvětovou ekologickou katastrofu, zachránit půlku Mali a svrhnout zlýho usurpátora nebohejch Tuaregů. Těch klišé, náhod a nelogičností je prostě příliš na to, aby je člověk u drahýho blockbusteru jen tak přešel. Často mě taky dost iritovala prkenná Penélope Cruz, kterou bych z fleku vyměnil. Třetí slabá hvězda za vizuál, akční finále a McConegheyho se Zahnem.
