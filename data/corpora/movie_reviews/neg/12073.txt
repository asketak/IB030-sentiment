Postava Johnnyho Deppa je ztvárněna vskutku uvěřitelně a z chladných očí Whiteyho Bulgera běhá mráz po zádech. To se rozhodně upřít nedá. Kromě tohoto obdivuhodného výkonu jsem však cítil jedno velké prázdno. Žádnou větší hloubku jsem v příběhu nenalezl. To byl ostatně "problém" i Legend s Hardym, ale ten absolutně strhl pozornost na sebe dechberoucí dvojrolí takovým způsobem, že se tzv. dějová prázdnota dala téměř prominout. Zase takové eso Depp nepředvedl a jeho "parťák" Joel Edgerton v roli policisty až příliš okatě přehrával. Pro všechny co film ještě neviděli - moc se neřiďte trailerem, je v něm totiž nejlepší scéna, která vám tak akorát zbytečně navýší očekávání...
