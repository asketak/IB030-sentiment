Technicky je ta animace přeci jen trochu slabší, ale po stránce stylizace se mi to docela líbí a není to vizuálně moc odlišné od původní série. Příjemně to rozvíjí děj a i když je příběh poměrně slabý a všiml jsem si několika nepřesností, od začátku do konce se alespoň pořád něco děje. Seriál má ovšem plus za využití původních hudebních motivů - bez nich by to nebylo ono. Krom toho obsahuje i zbrusu novou hudbu, která je ale trochu rozporuplná. Místy jakoby se tvůrci snažili napodobit Battlestar Galacticu. Hudebně se přejde od orchestru k bubnování a odráží se to i na stylu nasnímání. Tenhle odlišný přístup se mi ale líbí, jelikož je to v rámci Star Wars něco nového a dosud neviděného. Někdy ale tvůrci trochu přestřelují, celá scéna na skále je naopak už moc přehnaná a ani to rockové elektro se k tomu kdovíjak nehodí. Seriálu ale šanci dám vzhledem k tomu, že je údajně mnohem lepší.
