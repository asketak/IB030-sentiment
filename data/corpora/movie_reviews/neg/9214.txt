Co napsal GUDAULIN, bych podepsal. Tak jako se čtveřice hlavních postav vytrhuje z neuspokojivé skutečnosti drogami, nadopoval Aronofsky tenký, snadno předvídatelný dvojpříběh jejího pádu formálními kejklemi. Jejich kouzlo je mocné : díky němu si divák může ušetřit vciťování do málo přitažlivých postav a nechat se unášet řetězci svůdných audiovizuálních aranží z čistých kompozic, velkých detailů, zdvojených, zrychlených a mikroskopických záběrů, působivé hudební podmalby.... Nejpozději v polovině jejího nekonečného finiše jsem měl Aronofského jízdy hrůzy po krk. Konce jsem dočkal s pocitem, že tohle dílo nebylo natočeno nadarmo : jako osvětová pomůcka je k nezaplacení.
