Obvykle 5 žen, 1 týden, 4 hodiny času, 500 Euro a zadané téma, na které mají pořídit dokonalý outfit. Pak se střídají scény z honby za outfitem, z pobytu konkurentek v bytě hostitelky a komentáře našeho hvězdného designéra, často s odhaleními z jeho soukromého života, jako např. co dělá jeho manžel. Soutěží leckdy i muži, výherce/výherkyně dostává titul a 1000 euro. Komické je, že zatímco u žen je Kretschmer často chladný až urážlivý, u mužů se doslova rozplývá. Rovněž jeho komentáře typu: "Pořiď si skvělé šaty, k tomu skvělou kabelku, skvělé boty, a je to. Tak se to dělá." jsou vskutku do komiky. Rozhodně dobré pro případ frustrace, báječně spraví náladu, když vidíme, jak hloupí dokážou lidé být.
