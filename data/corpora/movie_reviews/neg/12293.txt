Je vidět, že Jake podával dobré herecké výkony ještě než začal krotit hory - ukazuje se to i v tomto filmu, který nepostrádal stylovou atmosféru, děsivé králíčky, pestré středoškolské prostředí, uhlazené pedofily, čarodějné stařenky ani lajdáckou montáž leteckých motorů... Ale děj podle mého názoru občas trochu pokulhával, občas zabíhal a zbytečně odbočoval, pointa byla předvídatelná a přesto poněkud nelogická. I cesty časem mohou mít paradoxní zápletky, ale logické vyústění  - to mi tu chybělo. Ale i tak se jedná o dobrý film, který (vzhledem k vysokému hodnocení ostatních uživatelů ČSFD) hodnotím "jen" třemi hvězdami.
