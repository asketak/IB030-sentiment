Obrovské prachy, herecké hvězdy a proč vlastně, za krásu mírových misí OSN, náborové video pro armádu a lékařské fakulty? Joon-ki Song i Hey-kyo Song umí lépe. Prvních 5 dílů mě to bavilo, pak se z toho ovšem stala nuda, začalo to silně řídnout i přes pokusy o akci a dramatičnost. Výsledek by mě neměl překvapit, protože hlavní režisér nemá nic povedeného na kontě, hlavní scénáristka napsala naposledy výraznou věc v roce 2010 (Secret Garden). Takže to šlo do kopru, slabé charaktery, řídký scénář. A nejhorší na tom je, že se to Korejcům líbilo, sledovanost dosahovala někdy i 30% a více, věc nevídaná více, než dekádu, naposled u série Emperor of the Sea (2004). Tohle mě hodně mrzí, nicméně nezoufejme, věřím, že oba hlavní herci nám spraví chuť v něčem jiném. Co mě nesmírně iritovalo, byla fiktivní země Urk, jako myslel jsem si, že po letech sledování anime a různých šílených nápadů mě už nic nemůže překvapit. Může!!! Na Balkáně je totiž možné všechno, jak nám chtěli ukázat korejští tvůrci, žijou tam pohromadě Afričani, běloši, muslimové a mají se rádi, samozřejmě všichni jsou chudí, hlavně černoši, do toho nějaké to zemětřesení a pašování diamantů, Evropa, tam je přece možný všechno... Výborný výsledek korejské vzdělávací soustavy, nebo spíše pohled do dementních představ scénáristů.
