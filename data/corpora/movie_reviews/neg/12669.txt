V první řadě nechápu, proč se Kevin do podobného žánru vůbec pouští. Není to jeho šálek kávy a symbióza bizarního hororu a sem tam komedie v tomto případě působí spíše rozpačitě, nežli zábavně, což určitě nebyl Kevův záměr. Úvod, respektive první polovina si drží dobrou atmosféru i díky vynikajícímu Michaelu Parksovi, stejně jako namachrovanému Justinu Longovu. Nechutná přeměna v mrože nemá daleko k odpudivosti žánrového očistce, Human Centipede, a pohled na zmroženého Longa je nepříjemný a sick, ale úvodní dusno je nenávratně pryč a zůstane jen bizarnost s občasným problesknutím blbosti (mrož gegen mrož) celého námětu. Nástup Guy Lapointa (že nevíte, o koho k**** jde :-) na scénu sice opět vše rozhýbe zajímavým směrem, ale nepovedeně uchopenou mroží transmutaci vyžehlí jen z části. Dobří herci, kteří by se pro rejžu i v mrože přeoperovat nechali, tentokrát Kevinovi a hlavně divákovi ke spokojenosti stačí jen s přimhouřením oka, a protože jsme letití kámoši :-).55%
