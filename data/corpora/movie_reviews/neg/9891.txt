Roztříštěná hra dvou, ve které se směje třetí, v tomto případě Maria Kraakman jako Francisca. Zatímco Schneider je nevýrazný protiva a Bax protiva charizmatický, právě dceři druhého jmenovaného beze zbytku věřím, že vyrůstat v téhle rodině musela být noční můra. Žánrová nezařaditelnost ale cestu k postavám tak jako tak komplikuje, protože ve chvíli, kdy začínám být napjatý, přijde nepochopitelná černohumorná vsuvka, zatímco ve chvíli, kdy bych se mohl začít cítit v odlehčené části pohodlně, dostanou přednost monology o celoživotních psychických problémech. Je to škoda, protože jinakosti není nikdy dost, ale tady je s čestnou výjimkou finální (a díky tomu i pro celý film spásné) scéně zbytečně samoúčelná. 50%
