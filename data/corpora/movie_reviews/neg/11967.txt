Pepíček Chuchma je takovej roztomilej suchoprdí intouš, kterej si pod pojmem "jasná řeč" představuje přehnanou artikulaci. A superkorektní výslovnost. Na druhou stranu, někdy je jeho suchohumor pochopitelný i pro podřadnou skupinu obyvatel s IQ pod sto padesát. Tu se i já odvážím jeho hlášce zasmáti. Oceňuju jednoznačně, že (na rozdíl například od celkem protivného opocence Petra Fišera z pořadu Konfrontace) Chuchma má určité "učenecké" charisma a přitom automaticky nezaujímá pozici všeznalého mudrce. Umí se zeptat chytře, umí poslouchat a umí reagovat. A tak si s pozvanými hosty často celkem příjemně (a velmi atrikulovaně) poklábosí. Co už na tom, že o tématu, který zajímá asi pět lidí. ... Jo, už jsem zmínil jeho přehnanou artikulaci?
