Viktor Frankenstein se rozhodně nezařadí na předních místech oblíbených a nejlepších filmů. Tisíckrát už zpracované téma. Když už se ho ujali, mohli to pojmout ve větším, dát tomu víc citu, víc šílenosti nebo já sama nevím čeho. Víc než o příšeře, to je o vědci Frankensteinovi - tvůrci monstra. McAvoy i Redcliffe hráli prvotřídně. Bylo mi jen trochu líto Redcliffa, kterému ty vlasy slušely stejně jako by asi slušely kozlovi či delfínovi. No jedním slovem hrůza. Andrew Scott jim úspěšně sekundoval a od dob jeho působení v Sherlockovi si získal moje sympatie, ač tam i tady hraje bídáka či jinak vyšinutého jedince. Jeho pohled mrazí a to stačí na bláznivého policistu i vražedného génia. Zpět k Frankensteinovi. Trikově to vypadalo super. Všude špína, hra s orgány a elektřinou, fuj, strašidelný cirkus, fuj nebo oživlá hnijící sešitá opice, fuj fuj fuj. Všechno to vypadalo reálně. Jen to celé vyznívá trochu zbytečně. Víc rozvést Frankensteinovy myšlenky a důvody, proč to dělá by filmu velice prospělo. Pokud ale čekáte hororovou nálož, kdy na vás většinu filmu bude doléhat řev oživlé obludy, tak budete hodně zklamaní. O tu tady až tak nejde, jak už jsem zmínila.
