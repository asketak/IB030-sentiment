Už sám název filmu upozorňuje diváka o jaký sentimentální snímek se jedná. Mám staré romantické filmy ráda a takové jako tento se točí ještě dnes pod hlavičkou telenovela. Ke svému zármutku musím přiznat, že v tomto případě bychom marně hledali nějaký nosný  příběh a dobré herecké výkony i když kvalitní herci tam nechyběli. Jindy spolehlivá Věra Ferbasová ani duo Nedošínská - Pištěk to tentokrát nezachránili. Jediný, kdo za něco stál byl slizký svůdce Hradilák. Problematika manželské nevěry nebo svobodné matky nebyla v tehdejším filmu ojedinělá ani originální. Pokud lze něco pochválit, tak tradiční dobovou studiovou výpravu jako ukázku tehdejšího bydlení a to je trochu málo. Je to takový černobílý film obrazně i fakticky určený spíše pro ženy.
