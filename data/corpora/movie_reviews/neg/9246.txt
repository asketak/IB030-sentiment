"Co se stalo s americkým snem? - Splnil se!" Nemohu si stěžovat na nedostatek suchých hlášek, ale přesto blahem nevrním. Nevím totiž zcela přesně, co si mám myslet o snímku, ve kterém zlo může být prezentováno jako dobro, maskovaní tvorové neustále propocují přiléhavé trikoty při záchraně světa a do toho, místo filmové hudby, pěje Bob Dylan o měnících se časech, Simon s Garfunkelem šeptají do zvuku ticha nebo Nena vypouští 99 balonků. Po nepříliš zralé úvaze jsem se rozhodl, že budu tento snímek brát jako slušně natočený, poměrně zábavně zfilmovaný comics s hodně přepálenou stopáží. Pokud další případná mise nebude výrazně zkrácena, tak se jí odmítám zúčastnit.
