Hvězdu za Chloë a dvě hvězdy za film, kterej je po dějově stránce nedotaženej a neambiciózní až to bolí. Navzdory tomu, že vetřelci tvoří ústřední motiv celého filmu, divák o nich prakticky vůbec nic nezjistí. Celé to působí jako filmová kopie Falling Skies, která veškerý rozpočet vyplácá v prvních dvaceti minutách a zbytek filmu obstará nějaký cenově nenáročný kanadský les. To že je film komornějšího rázu by vůbec nevadilo, ale vzhledem k relativně nadupanému úvodu je ten nepoměr znát. Zhruba od půlky, kde jsou pořád přítomny flashbacky a různé vysvětlovačky, je jasné, že než film stihne vygradovat, bude konec a skončí to otevřeně. Takže ani nepřekvapí, když se tak skutečně stane. Chloë samozřejmě celý film táhne a vůbec bych se nezlobil za případné pokračování, které by mohlo být i nějakého budgetového rázu. Jen kdyby scénář napsal někdo kompetentní.
