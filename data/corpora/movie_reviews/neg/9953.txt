Poměrně příjemný film, který ale trpí několika neduhy. Délka je přestřelená a závěrečné scény jsou neúnosné a otravně kýčovité. Při sledování mě docela vyrušovalo, že ačkoliv film zachycuje období minimálně deseti let, tak děti hlavního hrdiny vůbec nestárnou, stejně tak jeho žena a ostatně také hlavní hrdina, který měl v okamžiku své smrti na krku sedmdesátku, což moc neodpovídá jeho vzhledu ve filmu. Politické machinace nejsou příliš přehledné, pokud nejste znalci nizozemské politiky sedmnáctého století, a i pak budete místy kroutit hlavou. Hlavním kladem jsou hezkyudělané námořní bitvy, jejichž hlavní pihou na kráse jsou otravné zpomalovačky. Pokud bych to měl shrnout - je to fajn film, na jedno podívání, ale člověk se při sledování nemůže zbavit dojmu, že to šlo udělat podstatně lépe.
