Hlavním nedostatkem filmu je nesourodost a nefungující psychologická stránka. Silný důraz na lesbický vztah z ničeho nic vystřídá příchod přítele, aby pak Hepnarová zjistila, že bojuje proti celé společnosti. Navzájem tyto tři motivy naprosto nefungují a postavě nevěříte vůbec nic. Zasněné dlouhé pohledy v oblacích cigaretového dýmu by určitě udělaly hodně radosti všem, kdo brojí proti zákazu kouření a konečně tedy film, kde se dýmá z plna hrdla. Zvolený minimalistický přístup však funguje pouze jako póza a výsledek sterilní. Divák uvidí přehled nejdůležitějších událostí ze života Olgy Hepnarové, aniž by se ho dotkl skutečný lidský příběh. Po zhlédnutí filmu je mu pak nejvíc ze všeho Hepnarová ukradená.
