Nesympatičtí herci (vyjma starého osazenstva), zrecyklovaný příběh, celkově nudná atmosféra a spousta digitálních triků. Víc by mě děsilo pár gumových chapadel sápajících se odněkud ze tmy, než ty počítačové ozubené koule. Nejvíc mě ale mrzí, že se nám předaleká galaxie scvrkává a očividně začíná být problém vymyslet zajímavé a neokoukané lokace. Vždycky jsem se těšil až uvidím nové planety, příšerky, vesmírné lodě... prostě to, co dávalo světu Hvězdných válek jeho atmosféru. Teď už je otázkou jen to, jak velkou Hvězdu smrti postavíme příště (šak jsou beztak skoro zadarmo), kde v ní mistr tesař nechá díru pro rebely (větrat se musí všude) a kdo se přizná k dalšímu potomkovi (schválně, kdo si všiml té kakaové skvrny velikosti mexického dolaru?).
