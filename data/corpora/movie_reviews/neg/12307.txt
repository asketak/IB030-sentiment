Možná asi nebyl dobrý nápad pouštět si dvojku, když jsem neviděl jedničku, ale tak už se stalo. Frankensteinově nevěstě se nedají upřít jisté kvality, které se projevují ale spíše v jednotlivostech a detailech (studiové exteriéry - ty já prostě miluji a mají pro mě své neocenitelné kouzlo -, masky nebo trikové hrátky s pidilidma). Ale jako celek mě film docela zklamal, ač jsem tedy Whaleova Frankensteina dosud neviděl, z Nevěsty jsem měl silný pocit ho jen zopakovat. Dějově mi to přišlo slabé, mnohé scény mě docela nudily, atmosféra se vytrácela. Mám staré černobílé horrory hrozně rád, ale tohle mi zrovna dvakrát nesedlo.
