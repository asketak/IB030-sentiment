Čakal som na ten zázrak, aby som videl, čo urobí s tou rodinou a ako bude reagovať okolie. Aké bolo moje prekvapenie, keď onen zázrak nebol začiatkom, ale koncom filmu. Stal sa z toho "hraný dokument" o udalostiach v jednej rodine. Rozhodne to nebola dvojhodinová, nadupaná, kresťanská agitka, hoci gýč to bol slušný. Je to na večer pre dámy, ktoré po príchode z práce chcú pocítiť tie pravé emócie pri sledovaní skutočného príbehu. Z nevýrazných hereckých výkonov, ako aj z obsahu filmu som dosť sklamaný.
