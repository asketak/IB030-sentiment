V hlavní rolí extrémní sporty a příroda. Jakýkoli děj a řečičky tu prostě slouží jen na výplň stopáže, o ty tu nejde. Takže když si člověk odmyslí balast, nezbyde mu nic jinýho, než se v nejčistším smyslu kochat. Nad epickejma záběrama krajiny a parádně nafilmovanou akcí sestříhanou ze sportů, které třeba samy o sobě extrémní být nemusí, ale jsou realizovány v extrémních podmínkách. Nejsilnější scény jsou tu pro mě dvě. První je slet ze skal, o němž jsem kdysi četla v nejlepším časopisu pro muže (a moderní ženy) a vždycky jsem ho chtěla vidět na vlastní bulvy, což se mi poštěstilo v hodně dobrym prezenté. Druhá je výlez na vodopády, kurnik, ti kluci začali posilovat snad ještě dřív, než jim z pusy vyšlo "máma". A hlavní plus je to, že všecky tyhle akcičky jsou tak dobře sestříhané a přehledné, že divák nemá nejmenší problém pocítit zlomek toho, co by asi mohl cítit ve skutečnosti. Já teda každou akční scénu znatelně cejtila, jak mi ze zadku lezou kostky adrenalinu. A všemu ještě pomohlo solidní 3D, které fakt při akci pomáhá nabýt dojmu "jó, jsem v tom s nima". Jediný, co mě nepotěšilo, bylo zneškodnění mého oblíbence Thieriota ještě před úvodníma titulkama. Ale ono se nakonec i na toho Bon Joviho v hlavní roli dalo koukat, když akce zpomalila, a nic jinýho nezbylo. PS: Teresu Palmer bych tu vůbec nepoznala, "V.Paradis" look jí vůbec nesedí a jen jí zevšedňuje, jako blondýně jí to sluší víc.
