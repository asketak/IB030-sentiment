40% Ach jo. Jedno z největších filmových zklamání za poslední dobu. DC univerzum je fakt v katastrofální kondici. Přitom má k dispozici daleko zajímavější postavy než konkurence. Muž z oceli byl kvalitní origin, který sice místy působil trošku zdlouhavě, ale ve výsledku šlo o zábavnou komiksovku se skvělým záporákem Zodem. Za to BvS je takový paskvil, jaký jsem si nepředstavoval ani v těch nejčernějších snech. I dnes si jsem jistý, že MoS by pod taktovkou lepšího režiséra dopadl daleko lépe, ale to co předvedl packal Snyder v tomto případě, je už doopravdy bída veliká. Ten chlápek je sice možná sympatický fanboy, ale zároveň to v žádném případě není dobrý režisér. BvS bych popsal jako jakýsi slepenec několika náhodných scén. Scénář špatný, střih bídný, emoce žádné, akce vesměs nuda  a prostě to na mě celé působilo hrozně amatérským dojmem. Jakoby se jednalo o dvou a půl hodinový trailer. Půl dne po projekci si nevybavím žádnou dobrou scénu hodnou zapamatování. Přitom takový casting mi přišel hodně v pohodě. Zacku, tenhle průser jde hlavně za tebou. PS: Myslím, že režisérská verze filmu hodně pomůže, protože snad osvětlí nějaké ty logické lapsy, ale to určitě neomlouvá tvůrce, že do kin pustili tenhle zmatený shluk scén.
