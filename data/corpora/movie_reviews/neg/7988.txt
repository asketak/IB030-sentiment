Slušný, ale ničím nevybočující příspěvek do současné vlny artovějších hororů, kde strašák reprezentuje cosi hlubšího z psychologie postav. Jedná se o nedotažené spojení hororu a dramatu. Hororové scény jsou správně lekavé a strašák děsivý, ale na horor je příslušných scén celkem málo. Druhá stránka filmu je dramatická a dopadlo by to líp, kdyby se tvůrci soustředili hlavně na ni místo vymýšlení dalších lokalit, odkud může někdo na někoho vyskočit. Příběh sympatického samostatného sirotka (další z výborných amerických dětských herců Jacob Tremblay) s děsivým "darem" a lidí, které tím "darem" ničí, mohl být jako emotivní kladivo. Jenže ve chvíli, kdy by postavy měly předvést emotivní dialog, je předepsaná hororová scéna...
