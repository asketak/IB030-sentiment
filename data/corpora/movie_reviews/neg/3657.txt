Sherlock je svěžím závanem v Amerikou kontrolovaných seriálových vodách. A kdo by byl býval čekal, že Fiš'n čips to vezmou tak za koule. Každý díl je tedy vyhlížen více než další epizoda Kriminálky Istanbul a o to víc bolí, jak dopadl tento speciál. Dobové zasazení, nevysvětlitelný případ, alfa i beta jsou zde v plném nasazení, tak co tomu chybí? Jedním slovem - vize. Že měli tento díl na starosti stejní tvůrci, kteří natočili rozpačitou třetí sérii, vám dojde ihned, třebaže jste si nevšimli jejich jmen v openingu. Předhazují nám tu nejdříve různé odkazy, poté jakési prolamování stěn, s ubíhající minutami, kdy příběh doslova stojí a není jasné, jestli se řeší případ nebo osobní věci, kráčí tento díl v poslední čtvrtině ad absurdum různými haluškami, z reality do reality, ze snu do sna, aniž by to drželo pohromadě, ale hlavně bez jakéhokoliv cíle či smyslu. Přízračná nevěsta je díl vycucaný z prstu, stejně tak její řešení.
