Prvních 30 minut mi trvalo smířit se s tím, že celý film je pojat jako počítačová hra. Nicméně když po tomto úvodním intru hlavní bos celé akce (v podobě nepříliš povedené animace) jasně definoval jednotlivé levely celé gamesy (které navíc byly v průběhu úspěšně dokončovány), tak jsem si řekl, že už jsem přeci jen dlouho nic nehrál a dále jsem se nebránil. Celé to na mě působilo dojmem, že bylo použito prostředí ze série Red Alert (s pěknou známkou sovětského svazu) v němž se odehrává nová série Resident Evil, ve které navíc účinkují zlosini ze světa Pain Killer (obříci se sekyrkama, zombí armáda a tak). K tomu partička elitních vojáků (něco jako Hidden & Dangerous) a to celé obohacené Matrix (sakra pomalými) scénami, které v závěru ještě doplnily rentgenové snímky lámaných kostí, tak dobře známé z nových sérií Mortal Kombat :-) . Největší sranda byla, jak všichni stříleli neskutečně mnoho a byť ze vzdálenosti často pouhých pár centimetrů, tak ale stále vedle :-D Asi naprosto nejtrapnější naopak byla závěrečná "bitka", na které bylo až příliš vidět, že hlavním cílem bylo, aby si hlavně nikdo neublížil a každý úder dopadl na přesně plánované místo. Zato výrazy, které zde herci při zpomalených scénách měli, mě dohnaly ke smíchu. Komické také bylo, když se v závěru ještě objevilo sérum nesmrtelnosti (jehož nositelka po několika minutové bitce zjistí, že může zabíjet jediným úderem) a hlavní hrdinka konečně zjistí, že svou bývalou kamarádku zachrání zničením šperku, který ji ovládá (no že mě to nenapadlo už v minulém díle :-D ). Neumě nasazená maska podvodního zombíka byla asi vrcholem. V průběhu filmu jsem měl také dojem, že když režisér film dokončil, tak mu bylo nařízeno, aby ho tak o 10 až 15 minut protáhl, což udělal tak, že kde mohl, tak zpomalil nasnímané záběry. Na závěr, gamesa asi dobrá - efekty výbuchů apod. byly celkem dobrý (jako starej Rambo :-D ).
