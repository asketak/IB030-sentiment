Trailer sice slibuje epickou jízdu plnou efektů, netopýřího muže, hrdinu z kryptonitu a silný příběh, vše z toho dostaneme ale pouze napůl. Dostaneme sice film plný senzačních efektů, zážitek z nichž je navíc umocněn návštěvou 3D kina, ale že bychom dočkali silného příběhu, to se tedy říct nedá. Absolutně jsem nepochopil motivaci hlavních hrdinů, kteří jsou proti sobě prostě proto, že je to uvedeno v názvu a protože za Supermanův film, ve kterém je navíc Batman, zaplatí diváci prostě víc! Za herecké obsazení taky nemůžu pochválit. Batman je mi od začátku do konce naprosto nesympatický a ačkoliv proti Benu Affleckovi jakožto herci (ani jako režisérovi) nic nemám, do role Batmana se hodil asi stejně dobře, jako Jeremy Irons do role Alfréda. Příběh se taky místy dost zadrhává a má tam spousty hluchých míst, což je rozhodně ve dvou a půl hodinovém bijáku znát. Když se to ale pořádně rozjede, tak v některých místech je skutečně na co se koukat, ať už je to závěrečná bitva s gigantem, nebo snad překrásná Wonderwoman v podání Gal. Na víc, než 3* to ale bohužel není.
