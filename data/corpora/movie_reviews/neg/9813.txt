Pomerne prvoplánový thriller založený na jednoduchom lineárnom príbehu, kde hrdinovia na ceste zdolajú prvú prekážku, nasleduje druhá, zdolajú i tú, nasleduje tretia atď... Pritom tie prekážky sú realistické, i napätie ako-tak funguje, akurát tam chýba nejaký moment prekvapenia. Z pohľadu napínavosti mi prišiel nevyužitý "incident" posádky Bimbo/Luigi pred koncom filmu - určite by bolo napínavejšie, keby bolo divákovi ukázané, čo k nemu viedlo.↵  Najväčším súperom hrdinov má byť strach, no iba jeden z nich má skutočne nasráno, ostatní sú škrobení borci. Neuškodilo by trebárs doplniť americké gerojstvo trochou európskej nadsázky a humoru.↵  Zrejme typické pre filmy z 50. rokov je prehrávanie vo vypätých situáciach (súťaž o to, kto viac vypúli oči) a povrchné zobrazenie vzťahov medzi postavami.↵  Videné s českým dabingom.
