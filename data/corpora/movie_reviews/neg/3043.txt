Odpudivý (a podle minimálního počtu zdejších hodnocení i zapomenutý) filmový hřích devadesátek, jakých byla tato éra plná. Krajně stupidní děj zcela otevřeně vykrádá Smrtonosnou past a co dialog, to naprostá perla - větší přehlídku scenáristcké debility aby pohledal. Z dnešního pohledu film asi nejvíce zaujme hereckou přítomností Anny Nicole Smith, jejíž kolosální zadnice i prsiska jsou něco, co se už dnes jen tak nevidí (a co se dá jen těžko zapomenout; že by ale bylo zas tak o co stát...). Ve vhodném kontextu (a s určitou hladinkou v krvi) film asi může zafungovat jako stoprocentní guilty pleasure (na Festivalu otrlého diváka ještě podpořeno simultánním vtipným dabingem), ale osobně jsem se u něj až příliš často nudil a pokukoval po hodinkách. Kdyby přišla řeč na téma nejhorších filmů v dějinách kinematografie (kam se například řadí - podle mě celkem neprávem - snímek Robot-monstrum), osobně bych řadil Mrakodrap k horkým adeptům - debilnější (a zbytečnější) film jsem možná neviděl.
