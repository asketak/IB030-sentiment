"Co když se nevrátím? - Nebude Hardfordský summit a nebude Snake Plissken." Neodolatelná nabídka je položena na stůl, neuspokojivé vysvětlení poskytnuto a jednooký bouchač může vyrazit zachránit prezidenta mezi hromadu týpků, kteří v sobě objevili svůj zvířecí původ. To je v pořádku, taková béčka mám rád. Mám prostě slabost pro snímky, které potvrzují, že v přímočarosti je síla, hlášky přitom zavánějí suchostí a hrdina dává jasně najevo, kdo je nezpochybnitelným vládcem Manhattanu. Nicméně ta zábavnost, kterou jsem v tomto útěku kdysi viděl, se s přibývajícími léty nějak vytratila a to mě nutí sáhnout jen po průměrném hodnocení.
