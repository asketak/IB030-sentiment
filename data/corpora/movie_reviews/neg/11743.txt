Transformácia tvárí. Najprv vidieť dav animovaných, kadejako prekvapených tvárí, pripomínajúcich skôr lesných duchov z Mijazakiho filmu Princezná Mononoke. Súdiac podľa názvu ide o dav čakajúcich divákov na nejakú kráľovnú.Obraz zostáva, len tie čiernobiele tváre sa nebadane vlnia, a postupne menia kontúry. Nie všetky rovnako. Divák sa tak môže zamerať na rôzne veci. Napríklad: v ľavej hornej polovici obrazu vidieť čosi ako bozkávajúci sa pár. Žena v klobúku na ňom bozkáva muža na líce a rukou mu hladí pritom druhé líce. Postupným vlnením a jemným zostrovaním obrazu sa z bozkávajúceho páru vykľujú dvaja páni v dave, jeden z tohto v cylindri. A tak ďalej a tak podobne. Možnosti osobného skúmania a zaznamenávania zmien výrazov tvárí z neidentifikovateľých bubákov na konkrétnych ľudí sú z hľadiska diváka veľmi široké. Vzhľadom na ohraničenosť záberu na druhej strane pôsobí jedenásť minút príliš dlho.
