Hrozně těžko se mi tenhle film hodnotí. Pocitově je to na 3*, pokud bych to měla hodnotit objektivně, po rozebrání jednotlivých složek filmu,možná bych měla hodnotit víc. Asi takhle - děj byl takový, jak jsem ho očekávala. Poté, co jsem si přečetla, jak to v životě Lili a Gerdy bylo doopravdy, trochu mě zamrzelo, jak si tvůrci upravili časovou linku (to, co se ve skutečnosti odehrálo v průběhu 20 let bylo ve filmu jako rok - postavy vůbec nezestárly) i postavy samotné (Gerda s Einarem byli snad o dost starší než jejich přítelkyně baletka, ve filmu mi to připadalo naopak). Kamera byla úžasná, záběry na divokou krajinu i města mě uchvátily. Totéž můžu říct o hudbě, soundtrack moc povedený. A Alicia Vikander dostala za mě naprosto zaslouženě Oscara. S čím jsem měla velký problém, to byl Eddie Redmayne. Jistě, role se asi zhostil dobře, příprava určitě dala zabrat. ALE přišlo mi, že se naučil tři, čtyři grimasy a ty mlel pořád dokola. Konkrétně jeho "nesmělý pohled do dáli" mi po chvíli neskutečně lezl krkem! Podtrženo, sečteno, kvalitní snímek, na který se moc hezky koukalo. Ale spíše zásluhou vedlejších herců (Ach ten Matthias!), než že by za to mohl hlavní představitel.
