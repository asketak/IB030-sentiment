Na první, druhý i třetí pohled interesantní námět, dvojnásob v rukou vizuálního vypravěče, Tarsema. Téma možnosti vyhnout se osudu na smrtelné posteli se v Self/less rozjíždí ve velkém stylu především díky vynikajícímu Kingsleymu, který i na malém prostoru zanechá po svém nesmazatelnou a charismatickou stopu. Vizuální hightech optika filmu sluší, ale nemůžu se zbavit dojmu, že Tarsem tady není svůj a jeho obvyklou nápaditost nahrazuje řemeslná bezchybnost, ale nic víc. Holt čekal jsem osobitější rukopis. Asi i proto je výsledkem hightech thriller, který odsýpá a po celou stopáž se divák nenudí, zároveň ale ničím nepřekvapí, přestože se o to v závěru dychtivě snaží, ale náročnější divák už dávno prokoukl, že jde více o na oko náročnou zábavu, nežli o thriller k zamyšlení, který si s červíčkem v hlavě pustíte znovu. 60%
