Americká nezávislá filmová produkční a distribuční společnost Troma Entertainment založená Lloydem Kaufmanem a Michaelem Herzem přinesla další zajímavý příběh tentokrát o hororovém herci, kterému sláva stoupla tak do hlavy, že děsí své mladé fanoušky i po své smrti. Byť je nízký rozpočet znát, tvůrci se snažili navodit hororovou atmosféru seč mohli a to se jim vcelku povedlo. Klasika svého žánru nepřináší potoky krve a spoustu lekaček, bez kterých si dnešní divák hororový snímek neumí ani představit, ale naopak pomalu buduje děsivou mysteriózní atmosféru jak výpravou, kulisy a efekty, tak i zajímavou kamerou. Na první polovinu 80.let se jedná o běžný standardní snímek, který dokázal uchvátit hlavně tou svou jednoduchostí. Dnes už bohužel vyznívá velmi zastarale a podivně, takže film dokáže ocenit už jen opravdový fanda filmové klasiky.
