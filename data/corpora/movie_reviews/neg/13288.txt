Poslední díl - to byl tedy "nátřesk"! Prezident ČR nebezpečným ruským agentem, který je zapleten i do vražd, novodobý Rasputin na dálku zničí dalšího nebezpečného ruského agenta (i za špatné řeči na adresu mrtvého ruského agenta - milence "Rasputina") a poté se samovznítí, nebezpečný mafián (předobrazem postavy Vít Bárta) má během zákulisních jednání po boku starou paní, která moc dobře vnímá okolní svět, údajně ubitá policistka Jánská žije kdesi na chatě a my se dozvídáme, že Chládek o tom asi věděl a Terezu pouze využil (chtěl se jí odměnit jedním sexem, ale to se mu nepostavil - viz 17. díl). A pak je tady proměna Kofčína, jenž nenávidí Rusy až za hrob a raději pomůže Chládkovi, kterého chtěl na začátku seriálu zabít. Wolf je již jako exprezident zastřelen českým válečným veteránem, takže úspěšného atentátu se divák dočká. Druhá řada Expozitury nebyla vyloženě špatná, ale rozhodně nejde o seriál, který bych mohl brát vážně. Poslední díl z toho udělal úplnou frašku. Klíma údajně řekl, že se dají točit další série. No raději ne - ve třetí řadě by proti sobě třeba mohli stát Tereza s Kofčínem proti Chládkovi a Jánské. Ať zůstanou oba scénaristé raději u reportáží.
