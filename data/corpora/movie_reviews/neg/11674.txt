Jako thriller je to nervydrásající, jako studie lidského charakteru v konfrontaci se strachem z nepěkné smrti, která může přijít z ničeho nic, je to věrohodné a působivé, jako film je to oku lahodící, jako přestřelka hereckých umění tomu není moc co vytknout. Tak proč tak málo? Kdyby byli hlavními hrdiny Luigi, sympatický Talián s plícemi z cementu, a Bimba, chladnokrevný Áriec z lágru a největší frajer široko daleko, neměl bych s filmem sebemenší problém. Ale když je ústřední postavou nesympatický surovec, hajzl a blb, který se svou holkou zachází jako s hadrem, a celou dobu se okolo něj ochomýtá skoro stejně nesympatický namyšlenec, hajzl a pablb, je mi v celku jedno, jestli nitrák vybouchne, případně jestli se ti dva vyfrajeření Frantíci spolu vyspí nebo porvou. Navíc mě zklamal úplný závěr filmu, který možná mohl fungovat v padesátých letech, ale dnes celá ta cesta domů působí když ne nevěrohodně, tak aspoň uměle, hloupě a zbytečně navrch.
