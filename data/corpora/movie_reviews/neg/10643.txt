SPOILERY: V prvom rade uvediem, čo podľa mňa bolo absolútne zbytočné. 1. Ukážka s pred dvoch rokov, kde Superman bojuje so Zodom a nás film poctil scénami s Bruceom, ktoré sme v mužovi z oceli nemohli vidieť. Ako hrdinsky Bruce príde do Metropolis aby sa preháňal ulicami k budove svojej firmy, ktorá je v centre boja medzi marťanmi. Chápem, že nám chceli ukázať hlavný dôvod prečo Batman opovrhuje Supermanom, no dalo sa to lepšie. Z oných scén (hoci sa Ben snažil ako divý) divák nemá ani trošku pocit, že Bruceove antipatie sú oprávnené. Z trosiek zachráni jedného chlapíka a asi traja mu pribehnú na pomoc. Nikto iný v troskách nie je. Zachráni dievčatko, ktoré sa bez zranenie a s čistým oblečením vytiahlo z trosiek a na otázku, "Kde máš mamu"?, len ukáže prstom a mi vidíme, rovnako tak Bruce, že mamička je v rozbombardovanej budove.  Pritlačí si dievčatko k hrudi a odhodlaním výrazom v tvári je nám jasné, že v tom ho pochytila zášť voči supermarťanovi. Stále to nie je dosť. Ja osobne som nič necítila.  Clarkova zášť voči Batmanovi je ešte nerozumnejšia. Batman začal v Gothame chytených zločincov značkovať, čo vraj vo väzení je vstupenka do radu s rakvou. ??? Prečo? Zo žiadneho uhlu pohľadu to nedáva zmysel. Prečo by väzni zabili iného, len preto, že je označený Batmanom? Ved je ich spoločný nepriateľ. No a Clark sa hnevá práve na to, že tými jeho značkami odsudzuje Batman všetkých zločincov na smrť. Divné. Žiadny iný dôvod pre Clarka nenašli, prečo by mal Batmana nenávidieť. Prečo by aj? Nikoho nezabíja, chytá zločincov a živých ich prednesie polícii.  Hlavné dva dôvody sú nám teda známe. Prečo je to Batman vs. Superman, hoci je to celé nelogické. Brucea ešte človek dokáže pochopiť. Superman je mimozemšťan a ak úplne odignorujeme fakt, že rovnako ako Batman pomáha nevinným ľuďom, je postrachom kvôli svojej sile.   Vo filme nám až do konca nakladali sny, vidiny a predstavy, ktoré tam sú iba preto, aby vyplnili čas, kým príde veľké finále. Áno, Superman si uvedomí skôr než Batman, že je to búda a kvôli vyhrážkam Lexa Luthora je nútený s Batmanom bojovať. Áno, dozvieme sa kto by v takomto súboji vyhral.  Ďalší aspekt tohto filmu je Lex Luthor. Chápem, že sa ho tvorcovia snažili spraviť ako blázna, ktorého týral tatko a tak je z toho totálne vypatlaný, ale rovnako ako Batman a Superman, aj Lex je na tom so svojím odôvodnením veľmi mizerne. Občas sa mi zdalo, že paroduje sám seba.  Dokonca ho v tom podporuje aj hudba. Veľmi zle dosadená, ktorá len napomáha dojmu, že toho chlapíka nemáme brať ani za mak vážne. Mocný blázon, ktorý sa nezastaví pred ničím, ale je groteskný až príliš. Film nám načrtáva pripravovanú Ligu spravodlivých, no príliš vlažne.   Na filme bolo dobrých minimum vecí. Najväčšiu radosť mi spravila Wonder woman a celé jej počínanie. Gal Gadot je v tejto roli skvelá, zábavná a sexy. Jej priblblý kostímček, ktorý reprezentoval americkú vlajku je fuč a na plátne vidíme bojovníčku, ktorá nie je trápna a je (najlepšie ako sa v takomto filme dá) realistická, na rozdiel od svojich tímových kolegov. Tento film nám aj odpovedal na otázku, prečo sú Nolenovi Batmani tak dobrí. Pretože Nolan sa zameriaval na Brucea Wayna a nie na Batmana. Zach Snyder chcel akciu a bombovosť, čo ale pre žiadny film nestačí. Oceňujem však, že konečný súboj bol vychytaný. Nebol nudný a preplácaný ako v Man of Steel. Nezaslúži si však viac ako dve hviezdičky, no Wonder woman sa mi páčila priveľmi a tak je jedna celá hviezda len kvôli nej.
