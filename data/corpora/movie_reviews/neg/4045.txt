Dvojica skúsených vedcov paranormálnych javov prichádza v spoločnosti mladej dievčiny do údajne strašidelného domu z ktorého musela ujsť na smrť vystrašená rodina vlastníkov. Holly ale nie je len tak obyčajným dievčaťom. Je médiom, ktoré musí potvrdiť výskyt entity, odmietajúcej akúkoľvek "spoločnosť". Po prvej strávenej noci nič nenasvedčuje tomu, že by sa v priestoroch starého farmárskeho domu nachádzali temné sily. Neubehne však dlhá doba a ukážu svoju moc i podstatu svojej existencie. Menšia, "lacnejšia" ducharinka, ALE ... zato s neuveriteľnou snahou o budovanie hutnej atmosféry hneď od úvodu (takmer). Mrzí ma minimum laku ktorý snímok ponúka, či z môjho pohľadu absolútne nevýraznú, priam nevhodnú mladú herečku, ktorá by sa na miesto ghost hororu, kde by mala vzbudiť nepríjemné pocity, hodila skôr do nejakého teen seriálu s častým striedaním partnerov. Keby sa jej úlohy zhostila stará pani, najlepšie slepá černoška s bielymi viečkami, ktorá kráča o paličke, ako Kubáni v Tatrách, verím že by to na atmosfére pridalo omnoho viac. Záver živší, ale na vyššie ako 45% hodnotenie to skrátka nebude.
