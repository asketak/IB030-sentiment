Tento film mal byť prvým celovečerným filmom Juhoslávie natočeným v roku 1946. Obsahoval všetko potrebné pre vtedajšiu propagandu. Oslavoval nesmrteľného maršala Tita, jeho komunistickú stranu a velebil hrdinskú Červenú armádu a predovšetkým súdruha Stalina. Za všetko hodnotenie maršala Tita. „Prvýkrát v histórii Juhoslávie prichádza na jej územie cudzia armáda, aby nezotročila národy Juhoslávie, ale aby ju oslobodila od nacistov“. Veľmi ťažko sa mi pozeralo na tento film, ktorý hovorí o pevných vzťahoch a spoločnom boji po boku Červenej armády či už to boli Srbovia, Macedónci, Čiernohorci, Chorváti alebo Bosňovia. O niekoľko rokov neskôr sa vzájomne zabíjali, ale to už je iná história. Na záver trocha pripomenutia zo samotnej 2. svetovej vojny. Pôvodný Hitlerov termín na operáciu Barbarossa bol 15. máj 1941. Juhoslávia sa pripojila k OSI a tak mali Nemci Balkán pod kontrolou. Ale mladý kráľ Peter II zrušil spojenectvo s Nemeckom a uzavrel zmluvu o priateľstve so Sovietskym zväzom a tak Hitler vyslal vojska na Balkán a v noci z 5. na 6. apríla 1941 prepadol Juhosláviu a vypomohol Talianom v Grécku. Ale s touto časovou stratou nepočítal, operácia Barbarossa sa posunula na 22.6.1941 a tento čas mu potom v Sovietskom zväze nakoniec chýbal k zdarnému úspechu.
