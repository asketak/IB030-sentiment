Nevzpomenu si, že bych někdy viděl podobně natočený film. Kamera soustředí takřka výhradně na jednoho herce, zatímco to, co se děje kolem něj, snímá jakoby mimochodem. To ovšem neznamená, že by zrůdnost osvětimského tábora byla nějak upozaděna. Často tomu bylo spíš naopak a pohled očima člena Sonderkommanda dal nacistickému běsnění další rozměr. Zapomínat by se nemělo ani na vynikajícího Gézu Röhriga v titulní roli. Nicméně díky odosobněnosti, strohosti a absenci nějakého příběhového balastu byl můj celkový dojem poněkud rozpačitý. Možná je to i tím, že filmu předcházela pověst výjimečnosti, která byla sice do určité míry naplněna, ale přeci jen jsem čekal něco, co mě zarazí do sedačky. A tohle to určitě nebylo. 65%
