Příběhů o tom, jak jel muž na služební cestu či na dovolenou se svojí manželkou, která se krátce po příjezdu ztratila, bylo natočeno již mnoho. Ze starších snímků mi nedá připomenout např. skvělý film s Harrisonem Fordem ´48 hodin v Paříži´. V tomto ryze televizním počinu se takřka jedná o to samé, jen je příběh tentokrát z poloviny odlišný. Neztratí se manželka, ale onen muž samotný. A tak zběsilé pátrání po něm a překračující všechny překážky a nástrahy provádí ona. A protože je to právě televizní, výprava podle toho vypadá. A tak se nejedná o nic akčního či nějak zvlášť atmosfericky drásajícího. Jedná se zkrátka o odlehčený snímek určený hlavně pro ženskou část diváků, které zrovna drsnější a akčnější eskapády nemají zrovna v oblibě.
