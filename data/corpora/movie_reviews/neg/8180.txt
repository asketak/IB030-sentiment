Po úvodní excelentní scénce na záchodcích získá člověk pocit, že teď se konečně trochu pobaví, ale ta byla bohužel jen jedna. Pak nastupuje zcela jiný žánr -  táhlé a drásající cosi, co nedokouká asi každý. Nedávno jsem viděla Osamělost prvočísel a Hladová srdce mi přišla jako regulérní druhý díl právě "Osamělosti". A to nejen díky podobné dvojici (Alba Rohrwacher ostatně hrála obě role). U Alby bych se zastavila - je to typická antihvězda - již v Osamělosti prvočísel mě děsně štvala a řekla bych, kdyby roli dostala jiná herečka, mohl být film lepší. Na roli "neobvyklé" Miny, jak o ní diplomaticky smýšlel její milující manžel, se však hodila až nebezpečně - téměř v každém záběru jste měli chuť jí ublížit. Opravdu se na to nedívalo snadno - scénář byl trochu šablonovitý, vlastně všichni se tam chovali dosti papírově, ale aspoň se tvůrci snažili přinést důkaz,  že mezi alternativním (tzv. "zdravým") životním stylem a psychiatrickou diagńozou vede někdy jen velice tenoučká hranice.
