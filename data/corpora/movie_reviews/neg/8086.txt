Asi naštvu mnoho fanoušků japonského originálu, ale Emmerichův styl je mi ve všech ohledech bližší. Tahle Godzilla má totiž pořádný šmrnc oproti herci v gumovém obleku šlapajícím po zmenšeném modelu města. Honička s vojenskými vrtulníky mezi New Yorskými mrakodrapy je trikově velmi dobře zvládnutá, stejně jako honička s taxíkem nápadně připomínající jistou scénu z Jurského parku a je toho víc, co mi Spielberga připomnělo. Při adrenalinovém setkání s mláďaty se nedá nevzpomenout si na legendární velociraptory. Možná díky mé slabosti pro "ještěrky" film mírně nadhodnocuji. Z herců mi kromě otravné reportérky nikdy jiný nelezl na nervy a moc rád jsem viděl Jeana Rena. Velký podíl mého nadšení na tom má skutečnost, že mi bylo v době premiéry nějakých osm let a já byl tehdy samozřejmě v sedmém nebi...
