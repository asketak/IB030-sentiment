Tuto filmovou sérii si pamatuju ze svých mladších let jako něco temného, hrůzného a prostě až téměř odporného. Po dlouhé době, co jsem to měl tu možnost vidět celé, jsem si udělal svůj konečný názor. A ten je takový, že potenciál to mělo obrovský. První díly, ve kterých se vesměs skoro nic nedělo, dokázaly i tak navodit parádní atmosféru a vůbec, ten pocit jistého skrytého zla dokázal účinně člověka uchytit. Poslední, třetí část, na kterou jsem se osobně těšil nejvíc, protože i konec jsem dopředu věděl, mě bohužel dost zklamala. Celkově, film byl spíš o zmateném pobíhání, o tom, jak se některé postavy chovaly naprosto debilně a o až příliš urychleném závěru, kdy se člověk nenadál a bylo po všem. Stephena Kinga znám jen jako uznávaného autora, knihy nečtu a tudíž ani jeho literární tvorbu blíže neznám. Ale od tohoto jsem osobně čekal trochu víc.
