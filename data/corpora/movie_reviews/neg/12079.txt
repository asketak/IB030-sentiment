Tento film je remakem filmu ´One Million B.C.´ z roku 1940. Ide o dva odlišné kmene, ktoré o sebe ani nevedeli. Divokejší kmeň žije na úpätí sopky. Akoba (Robert Brown) vyženie syna Tumaka (John Richardson) a ten stretne ďalších ľudí na pobreží. Príbeh je bez slov. Ľudia hovoria, ale sú to prehistorické slová. I keď v jednej scéne, keď majú ostatní odísť, sa mi zdalo, že dostanú pokyn – get lost. Filmovalo sa v zime na Kanárskych ostrovoch. Triky mal na starosti Ray Harryhausen. Vtedy si myslel, že nafilmované a zväčšené zvieratá ľudí v kine presvedčia. Podľa historikov dinosaury a ľudia nežili v tom istom čase. Na to Harryhausen povedal, že tieto filmy nerobí pre profesorov, ktorí zrejme na ne ani nechodia. Raquel Welch v kožušinových bikinách sa stala známou. S podobnou tematikou mám radšej film ´Cesta do pravěku´ (1955) a ´La guerre du feu´ (1981).
