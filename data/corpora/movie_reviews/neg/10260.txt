S režisérom Johnom Carpenterom a hercom Kurtom Russellom som už raz z jedného izolovaného veľkomesta utekal. Bolo to vo filme "Útek z New Yorku". Po rokoch som si to znova zopakoval. Dršňák s páskou cez oko Snake Plissken sa vrátil a opäť je prinútený vyriešiť prezidentov problém. Tento krát sa však presunul na západné pobrežie rozpadajúcich sa Spojených štátov amerických. Čaká ho "Útek z Los Angeles". "Útek z NY" či "Útek z LA" je to rovnaká béčková postapokalyptická akčná sci-fi oddychovka. ***
