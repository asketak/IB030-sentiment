Do kina som išiel po prečítaní recenzí, takže som čakal, že to bude veľmi slabé, ale našťastie som sa mýlil ... Batman vs Superman určite nie je zlý film! Herecké výkony úplne v poriadku, snaha a príprava hercov je hmatateľná (prekvapil najmä Affleck - pozitívne, a Eisenberg - naopak sklamanie, napriek jeho snahe). Dej smeruje k vysnívanému duelu dvoch hrdinov, ktorý je bohužiaľ ukončený veľmi odfláknutou premisou a v podstate od toho momentu kvalita filmu klesá raketovou rýchlosťou. Na scénu totiž prichádza veľký škaredý bubák a hrdinovia sa musia spojiť, aby ho porazili (spojí sa v podstate Superman s Wonder Woman, pretože Batman len očumuje z diaľky). Film stál veľa pekných bubákov, takže ak chcete vidieť na plátne veľkú mlátičku, určite choďte do toho. Ja si radšej pustím Watchmenov, vtedy Snyderovi išla karta. Teraz sa nechal namočiť do hry, v ktorej sa podľa mňa necíti dobre.
