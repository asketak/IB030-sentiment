Volné pokračování akční komedie o lovcích lidí, kde si sekundují Michael Dudikoff a Lisa Howard, je už bohužel o poznání horší. I zde tu sice není nic bráno vážně a všechny výstřelky v ději, postavách i v akci jsou vzaty zcela nadneseně, uvolněně a bez sebemenšího sebezapření, ale co fungovalo minule, tady už zůstalo nějak mimo. Sice i zde není snaha vytvářet zběsilou akci ani za břicho popadající humor, ale celkově to vypadá, jakoby tvůrcům došel dech. Pro TV jako oddychovka však zcela postačí.
