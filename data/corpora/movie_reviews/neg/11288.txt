Starší snímek se Stevem McQueenem, který ve své době dokázal dějově a střihem povznést zábavnost příběhu, ale už poněkud zestárnul a to hlavně vlivem druhé poloviny dějství, který bohužel dosti nudí. A aby ne. Z počátku se jedná o vkusný thriller o vyloupení banky na popud znuděného milionáře, ale pak se to náhle změní v táhnoucí romantiku, když se na scéně objeví žena pracující pro pojišťovnu. Scénář je výborný a ani výkon Stevena McQueena nelze ohodnotit špatně, ale atmosféra děje je dnes již dosti vláčná a nezajímavá. To je však úděl mnoha snímků byť sebelepších, ale jako filmová klasika stále stojí za pozornost.
