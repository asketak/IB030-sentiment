Podle mne trošku přeslazená adaptace, kde sladkost křesťanská pokory, lásky, odevzdanosti, oddanosti, vyrovnanosti, velkorysosti ...a nevím ještě čeho všeho, byla snaha "srazit" scénami v aréně - scéna se lvy, hromadná scéna ukřižování. Mimochodem, ta bylo relativně krátká, ale asi jedna z nejsilnějších z celého filmu. Tahle bohužel působilo až příliš uměle, nesporně vlivem polského vnímání křesťanství. Interiéry, ve kterých se film natáčel, by slušely v některých momentech spíše televizní inscenaci "na jedno použití" než něčemu, co je označováno za velkofilm. Tyhle výhrady ale podle mne ustupují do pozadí, pokud budeme hodnotit herecké výkony Nera a Petronia. Na jedné straně psychopatický Nero, na druhé straně šarmantní, diplomatický a vtipný Petronius. Každý jiný, a přitom se skvěle doplňují. Dva skvělé herecké výkony - byť Nero mohl být méně ošklivý :-) a Petrinius možná o kousek méně stoický a patetický ve své smrti. Takže celkový dojem - příjemné dvě hodiny, které možná někoho kdo nečetl literární předlohu dokáží přitáhnout k jejímu přečtení. Zpodobnění, které může vést k dalšímu poznávání děje, prostoru, postav té doby. Takže dílo, které v konečné důsledku povede diváka k něčemu dalšímu, ale zřejmě už ne k opakovanému shlednutí filmu. I když....Nero a Petronius za to možná i stojí.
