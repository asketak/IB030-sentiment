Hlavním problémem je určitě Honza Révai, na kterého si to chce opravdu zvyknout. Blažek je Blažek a znatelně chybí. Když se vám zvyknout podaří, tak to není úplně marné. Turecko, do kterého se opět nechtíc kluci podívají, se mi zamlouvalo více. Gruzie je určitě zajímavá země, kde jako by se zastavil čas. Tedy minimálně na vesničkách. Určitě je fajn nakouknout pod pokličku tamějšího života a nikoli být pouze vlastníkem vědomostí, že nějaká Gruzie existuje a vědět, kde ji na mapě hledat. Jinak se mi třeba líbilo, že dobrodružný duch a motor v srdci nechybí třeba ani takovým vozíčkářům. Celé to opět stojí na Pájovi Liškovi, ale teď už snad výlučně na něm. Kouzelné bylo, když mu kráva vytřela zrak. Gruzie je také země, kde se neustále chlastá. Pije se úplně na vše, na co si zrovna dovedete vzpomenout. A pak se obvykle sedá za volant a na silnicích je to znát. Docela mě překvapila vstřícnost tamějšího obyvatelstva. Stačí si v divočině rozpálit ohýnek a hned máte návštěvníky, kteří nikdy nechodí s prázdnou. Také je každý díl této série hned dvojnásobně delší. Více mi seděly ty 20 minutové verze.
