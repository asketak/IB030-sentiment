Emma Watson i Daniel Brühl jsou zde vynikající, ale  až příliš hezcí na to, aby zapadali do snímku, který se snaží působit realisticky. Mnoho toho je ve filmu naznačeno, ale snímek pro vykreslení krutosti klouže po povrchu a celkově působí líbivě, místy až kýčovitě. Dle mého se životem v kolonii mohl zaobírat více a tnout hlouběji, i na úkor konce přitaženého za vlasy. Hrdinům se nedějí hezké věci, a pořád se naznačuje, že se jim stane něco opravdu zlého. Na poslední chvíli jsou ale většinou zachráněni. To celkový dojem shazuje a bere nám možnost se o hrdiny opravdu bát. Vcelku se ale jedná o slušný film o jednom škaredém místě.
