Tak takto nie. Ale fakt nie. Robiť z inherentne veselšie ladenej postavy, akou je Green Arrow, prepitujem "Batmana pre chudobných", je poriadne za pačes. Seriálu nepomáha ani fakt, že nemá gule držať sa predlôh aspoň v dodržaní Queenovho veku, vzhľadu a motivácií. Namiesto bodrého a prívetivého postaršieho filantropistu (v podstate taký prezident Kiska v šate Robina Hooda) seriál predvídateľne dosadzuje do svojích telenovelovitých kulís ďalšieho zameniteľného metrosexuála s permenentne naštvaným výrazom (pozdravujem aj Vikingov a iných nostieľov tohto klišé). K tomu banda podobne metrosexuálnych a podobne nudných parťákov, a všetko zaliate tak neuveriteľne vážne sa berúcou, "sme-super-drsno-hustííííí" polevou, až sa človek chce chichúňať a slziť zároveň. Arrow má dve veľké chyby: 1.) Je to v podstate nudná akčná telenovela, ktorá má už na začiatku minimum pary. 2.) Zbytočne sa hanbí za svoje komiksové korene (ktoré sa dali spracovať vernejšie, ale bez trápnosti), a to ešte aj v názve. //// Zaujímavé komentáre: ladynka, Madsbender, Camulator
