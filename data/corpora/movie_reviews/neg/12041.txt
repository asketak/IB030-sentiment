Rodina je základ státu. Brian Helgeland byl vždycky docela zajímavý chlapík, když se mu to sejde, divák se může tetelit blahem. A Tom Hardy je zase dříč, který ze sebe v posledních letech vymačkal tolik, že si ho museli všimnout i diváci v Mongolsku. Jemu i jeho bráchovi leží (nejen) londýnské podsvětí u nohou. Jeden je typický charismatický kořen, inteligentní manažer, se slušným přehledem i solidní vyřídilkou. Tu má i jeho bratr, jenže ten je zároveň nevypočitatelný, agresivní podivín a představuje tak trochu neřízenou střelu. Oba hraje právě Hardy. A na oba je radost pohledět. Jenže samotný příběh není až tak atraktivní. Je to stylově natočené, je to absurdní i přitažlivé, ale poměrně rychle se to začne zajídat. Tvůrci se úplně nerozhodli, co vlastně chtějí divákovi nabídnout, krkolomně hledají, co by měli nabídnout: tu černý humor, tam divoká scéna, pak romantická sekvence, záhy drsný pěstní souboj. A nakonec nám to všechno nabobtnalo na předlouhých 133 minut, které nejsou zdaleka tak živelné a dynamické, jak bych si přál.
