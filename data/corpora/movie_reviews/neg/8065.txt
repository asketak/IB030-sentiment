Až doma jsem zjistil, že režisér tohoto filmu má na svědomí i můj poměrně oblíbený a velmi nedoceněný horor Oculus. Tady, ale poměrně sešel z cesty a Before I Wake opravdu není čistokrevný horor a tato nálepka mu neskutečně škodí. Dočkáme se sice pár povedených lekaček (ale ty fungují a fungovat budou vždy a všude) a několika bubáčích scén, ale jinak je to spíš rodinné drama. Spíš s prvky fantasy než hororu. A tím se dostávám k tomu jak strašně se mi líbil nápad celého filmu, jeho digitální zpracování a hlavně roztomilý klučina v hlavní roli. Psychicky vás to možná dostane, protože se to točí kolem docela citlivého tématu, možná budete mít slzy na krajíčku a občas se trochu leknete. S hereckou sestavou v takovém složení a nádhernými CGI motýli, jsem dostal něco co jsem vůbec nečekal. Škoda jen možná zbytečně detailního vysvětlení v závěru. Pozorný divák všechno věděl už předtím a přišel si na to sám a postupně.
