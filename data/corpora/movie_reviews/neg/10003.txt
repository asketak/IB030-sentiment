Ono je to těžké. Své kvality si Pat s Matem coby večerníček i po letech zachovali - pořád jsou hraví, nápadití, zábavní a vtipně nešikovní a jejich trampoty zkrátka fungují. Ale když jdete do kina na film s názvem Pat a Mat ve filmu, tak přeci jen čekáte něco jiného než pásmo deseti večerníčků poskládaných za sebe (doslova). Pokud se tedy těšíte na něco podobného jako byla Ovečka Shaun ve filmu nebo Panika v městečku, a sice na plnohodnotný film s oblíbenými hrdiny večerníčku zasazenými do celistvého příběhu s celovečerní stopáží, tak v tom tvůrci Pata a Mata nejenže selhávají, ale ani se o nic takového nesnažili. Nostalgie a vzpomínání na dětství se tak nepříjemně mísí s pocity zklamání, protože tahle dvojka kutilů by si pořádný film zasloužila. Delší recenze ZDE.
