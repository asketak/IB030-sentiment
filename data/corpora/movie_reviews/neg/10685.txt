Cesta za lepšou budúcnosťou ich stála život. Krutý, priam bezcitný systém umožňuje čínskej pohraničnej polícii, ktorá nadobudne pocit ohrozenia vnútro štátnych hraníc, použiť zbrane. Skupinka horolezcov v Himalájach sa tak nečakane stala svedkom hrôzostrašnej streľby na skupinku Tibeťanov, pri ktorej prišla o život mladá dievčina. Dodnes najvyšší predstavitelia Čínskej vlády samotný akt považujú za korektný. No a čo na to svet? Máme nové organizácie, natočil sa "senzačný" dokument v ktorom divák vzhliadne autentický záber (takmer celý uvidí už v úvode?), následne bude počúvať výpovede všetkých možných svedkov, ktorí sú zo všetkého natoľko zhrození, že sa samotný príbeh rozhodnú šíriť po celom svete až kým .... kým sa to opäť nezopakuje lebo skrátka v týchto končinách sa nič tak ľahko nezmení. To je bohužiaľ holý fakt. Nemôžem si pomôcť, ale samotný počin ma akosi citovo minul. Hodnotu tak dosahuje akurát posolstvo v podobe autenticity, inak na mňa absolútne nezáživne spracovaného dokumentu.
