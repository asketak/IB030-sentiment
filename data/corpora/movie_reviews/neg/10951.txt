Zklamání. Nejhorší díl z celé série, přestože tvůrci měli celé roky k tomu, aby si uvědomili, co bylo na předchozích dílech nejlepší, poučili se z dřívějších chyb a vyvarovali ohraným replikám a zvratům. Jenže udělali naprostý opak, takže jsem místo nového super nabušeného dílu Hvězdných Válek dostal vykrádačskou kopii slátanou z předchozích epizod - jako by se v celém Hollywoodu nenašel jediný scénárista, který by vymyslel příběh, co nekončí záchranou světa na poslední chvíli, leteckou bitvou a mega výbuchem padoušského doupěte. Všechno špatně, hrůza. A to ani nemluvím o neschopném záporákovi, kterého porazí netrénovaná holka a o bezpočtu náhod, které ovlivňovaly příběh směrem, kterým si tvůrci zrovna zamanuli. Když vezmu v potaz, že třetí epizoda vznikla v roce 2005 a byla o tolik příběhově ale i vizuálně štědřejší, tak musím vážně kroutit hlavou a ptát se: Kam se to za ty roky posunulo? Bohužel nikam, nebo vlastně zpátky. Mám z toho pocit, jako by to Abrams natočil z povinnosti a splnil si jen další položku ze seznamu. Závěrem - celé to bylo hrozně neoriginální. Tak snad se zadaří příště.
