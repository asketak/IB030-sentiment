Pomyselným vrcholom Craigovej kariéry ako Jamesa Bonda bol pre mňa Skyfall. Spectre vo mne zanechal zvláštnu pachuť nadbytočnosti a hlavne príbehovo a ani atmosférou nedosiahol na svojho predchodcu. Inak sú tam zachované zrejme všetky tie prvky, čo robia Bonda Bondom. Skvelé akčné scény a Craig, ktorému to v nich ale aj mimo nich riadne sekne. Na Christopha Waltza v roli záporáka som sa dosť tešila, no bola som sklamaná, neviem čím to bolo, že pôsobil tak úboho. Nechápem tiež mini úlohu Monici Bellucci, trochu nasilu ju tam vopchali a tradične ma absolútne nezaujala ani Léa Seydoux, ktorá je síce pekná, ale to je tak všetko. Zdá sa však, že to jej ku kariére vyhľadávanej herečky stačí. Neodpustím si ohovoriť príšernú titulnú pieseň, naspievanú zrejme nejakým kastrátom, ktorého som vydržala počúvať asi pol minúty a môj sluch utrpel. Na záver, keď teda už viem že Daniel Craig v úlohe Jamesa Bonda končí, pokladám za správne priznať, že po prvotných antipatiách k tomuto hercovi, si ma nakoniec v tejto úlohe celkom získal, jeho dobrodružstvá ma bavili a nezávidím jeho náhradníkovi.
