Samozřejmě je to film blbý až hrůza (a ten všudypřítomný americký patriotismus tomu v očích některých lidí taky zrovna dvakrát nepřidá), ale já se u něj docela dobře bavil a přišlo mi to celkem napínavé. Třeba takový Emmerichův Útok na Bílý dům byl ovšem mnohem větší prdel - Babak Najafi mě coby režisér akčního filmu příliš neohromil. A ve vší úctě k UPP - ty triky mi bohužel přišly dost hrozné - look umělosti z nich trčel jak sláma z bot. Současně jsem se při sledování nemohl ubránit dojmu (a ten film mi tím byl nejvíc protivný), že PÁD LONDÝNA je něco jako splněná perverzní fantazie spousty lidí (a to zdaleka nejenom islámských teroristů) - nechat na plátně zabít hromadu světových lídrů a bortit ikonické londýnské monumenty, z toho by v reálu všechna světová média zešílela, protože by jim to zbořilo veškerou sledovanost a čtenost od počátků věků; Havárie Tu-154 u Smolenska z dubna 2010, při níž zemřel polský prezident a prakticky celé nejvyšší velení polské armády, se vedle toho jeví jako bezvýznamná epizodka. Nu, kdo chce kam... tak dlouho se o tom budou točit filmy, až se to jednou může stát realitou. Btw. nemohu se zbavit dojmu, že čím je Morgan Freeman starší, tím debilnější role dostává - jeho postava je ve filmu v podstatě jen do počtu, aby nalákala víc lidí do kina, a objevuje se tam zcela minimálně.
