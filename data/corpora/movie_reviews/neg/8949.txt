Po vyšperkovaném Azkabanu jsem docela zklamán. To, co jsem četl v literární předloze, příliš nekorespondovalo s tím, co jsem si představoval, že uvidím. Chvílemi bych si troufl říct, že místo Harryho Pottera sleduji seriál pro teenagery, který se čirou náhodou odehrává v kouzelnickém světě. Tyto pocity mě přepadaly hlavně v průběhu turnaje tří kouzelníků a při plesových scénách. Samotné disciplíny s drakem, žaberníkem a bludištěm už měly něco do sebe, akorát tvůrci mohli klidně i přidat mnou očekávanou sfingu z knihy. Určitě spokojený jsem byl s postavou pošuka Moodyho, který byl na oko Harryho strážným andělem. Proč na oko říci nemohu, abych nespoileroval ostatním. Na hororové finále s Voldemortem už moc času nezbylo, ale i tak jsem si jej patřičně užil. Ralph Fiennes byl skvělou volbou.
