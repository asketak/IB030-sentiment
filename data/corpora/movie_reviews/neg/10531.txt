Sú tam úplne všetci, ktorých si viete predstaviť. Chýba snáď iba Lee Marvin a Steve McQueen, na toho sa ale aspoň podobá jeden z Nemcov. Tí sú tu ale iba za figúrky na zabíjanie a ten ich sympatický veliteľ nedostal ani pri takejto monštróznej dĺžke veľa priestoru. Okrem Conneryho ale ani tí na správnej strane. Napríklad taký Bogarde sa stratí na vyše hodinu. Viacero bojových sekvencií začne pôsobiť svojimi neustálymi výbuchmi a prestrelkami monotónne, Attenborough ale občas prekvapí efektnými zoskokmi a najmä strieľaním do parašutistov. Ale čo tu chýba najviac, je sugestívna atmosféra. Na mňa sú tieto 70kové vojnové eposy príliš farebné, tráva je príliš zelená a osobne preferujem tmavšie, chladnejšie filtre. Zhrnutie: 3 hodiny je skrátka príliš aj na takúto kvalitnú filmárčinu.
