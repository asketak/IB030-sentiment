Jako ono je to vtipné, dravé, správně ulítlé a občas nekorektní, Tom Ellis si to užívá, ale žel časem se tento koncept stále více vyčerpává, a zůstávají pátrání, která ne vždy jsou nějak zajímavá, a to dilema, zda se vrátit do pekla, nebo ne (všem je nám jasné, že ne, minimálně do sedmé, osmé sezóny nebo dokud se budou diváci dívat). A vlastně mi nakonec vadí i ten koncept Lucifera - když to vezmete, tak vážně dělá jen dobré skutky a jeho proradná povaha se projevuje jen nutností sexu. Co by ďábla nutilo chovat se div ne ctnostně, pomáhat lidem, snažit se odhalovat vrahy, odhalovat tajné sny lidí? Naopak by přece měl stát po boku zločinců, ctnostné svádět a tak. Prostě máme před sebou jen jakéhosi střeleného pošuka, který je čistě náhodou nesmrtelný, věci nekorektně komentuje, sex se ženami vyhledává, ale rovnou z něho dělat lucifera, ts ts, tfuj. Vrátím se k Al Pacinově verzi.
