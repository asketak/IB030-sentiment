Jelikož filmy Michaela Manna, a tím pádem i jeho samotného nemám opravdu hodně rád, beru 3 hvězdičkový zážitek z Heatu jako pozitivní překvapení. Film mě v různých topkách strašil už dost dlouho, a když jsem sám sebe přesvědčil, že film je natolik starý, že do něj nemohl Mann navrtat tu svojí odpudivou digitální kameru, sebral jsem odvahu a věnoval jsem večer hrozivě vyhlížejícím 170 minutám. Už jen samotná xtá variace na gangsterské téma s De Nirem a Pacinem, je pro mě téma celkem nudné. Naštěstí mě bavilo to klasické 90kové zpracování, které Heatu dodává určité odlehčení a tak se tomu můžete čas od času zasmát, aniž byste při tom tvůrce litovali. Nicméně vím, že Heat je druh filmu, který nikdy nebude pro mě tím pravým ořechovým. Drsné kecy v kombinaci s nulovou psychologií jsou druhem filmů, ke kterým se víc hodí popcorn, než moje plná pozornost. 6/10
