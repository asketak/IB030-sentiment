Poslední dobou bylo natočeno mnoho podobně laděných filmečků. Filmečků správně ujetých, filmečků v dobrém slova smyslu nahlížejících za hranice dobrého vkusu, filmečků čpějících levným pivem, marihuanou a močí, filmečků neberoucích se až příliš vážně, filmečků v kterých si přímo rochní Danny McBride. Bylo jich (a bude) mnoho, ale Do třiceti minut nikdy nebude zmiňováno jako čelní představitel tohoto žánrového šuplíku a to z toho důvodu, že se na můj vkus drží až příliš blízko zdi.  Vedlejší role Azize Ansariho? Pro tento žánr dobře zvolené, dobře zahrané. Nakonec i ten Nick Swardson v rámci možností ušel....a toho teda vůbec nemusím. Problémem jsou pánové Jesse Eisenberg a Danny McBride. Eisenberg tím jak se jeho projev bojí přitlačit na pilu a jinak opět 100% McBride malým prostorem, který mu byt dopřán. Ruben Fleischer umí lépe....vzpomeňme na jeho Zombieland. Ten také kdovíjak nepřetékal originalitou, ale měl obrovské koulezlo (pro neznalé esperanta jde skutečně o složeninu slov koule a kouzlo:D).......Do třiceti minut ho má také, ale poněkud drobnějších rozměrů.
