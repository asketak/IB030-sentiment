Už po prvních patnácti minutách jsem věděl, že budu zvedat o hvězdičku za skvělý rockový soundtrack. To jsem ale ještě netušil, že mě snímek obecně příliš neuchvátí. Eric super, hlavní záporák taky, ale zbytek nuda, nuda, šeď. Líbily se mi sice temné exteriéry a relativně i celková atmosféra filmu, ale dost mi vadil scénář, když film začal nejprve dost přímočaře, pak najednou zásadně zpomalil, do toho se tam "nějak" namotala zápletka se Sarah... Nepotěšily mě ani bojové choreografie, od kterých jsem čekal výrazně více. Chtěl jsem dát dvě hvězdy, nakonec dám tři, protože ten film má opravdu styl, to se mu upřít nedá.
