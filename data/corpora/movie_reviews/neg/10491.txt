Až jsem se obával, aby Stevenovi někdo při rvačce neserval ty korále z krku. Horší pro něj ale je, že jednou z obětí masového vraha je matka jeho dětí a že kolegové začínají podezírat i jeho samotného. Fíha, to je zápletka. Legraci nechejme stranou, protože kousek z roku 1996 představuje zřejmě poslední Seagalův solidní kus v béčkových vodách. Jen škoda, že se snaží brousit v temném tématu rituálních vražd, ale celkově je to spíš takové povídání o chlapíkovi, který má černé pásy z několika bojových umění, nejasnou minulost, párkrát vystřelí, ale náležitě temnou atmosféru jednoduše nedostaneme. Potěší dvě scény (rvačka s výbuchem plynu v bytě a takřka finální přestřelka v jiném bytě), několik hlášek a slušné tempo.
