"Já vím, není to nic moc." Já nevím, ale ten motiv hlavních hrdinů vydat se na strastiplnou cestu z Alžírska přes Libyi do Itálie, mi přišel nějak neopodstatněný. Prostě se sebrali a šli. Ve filmu vůbec nepadla ani zmínka o nějakém nebezpečí či persekuci, která by jim v jejich vlasti hrozila. Akorát Ayiva pořád "skypoval" se svou partnerkou anebo ženou Asetou (Jasně, ti co tento snímek také viděli budou namítat, vždyť Ayiva, jenž měl stejné přijmení jako jeho představitel, tedy Seihon, odpověděl na otázku, že je svobodný, ale když je na "Skypu", na obrazovce pod ikonkou stojí jméno Aseta Seihon.), se kterou měl dceru Zeinu a jimž posílal nějaké dárky i vydělané peníze. No a tak jsem si začal myslet, jestli zde nešlo víc o uprchlíky ekonomické, než o ty politické či náboženské.
