Místy záživné a místy zábavné béčko, jehož největším mínusem není ani tak neoriginalita, vypočitatelnost a hromada klišé, jako spíš hromada infantilního moralizování a krajně zhovadilá ruční kamera v akčních scénách. Scénárista bohužel neměl (jako obvykle) koule napsat pořádně šťavnatý morzakor prostý patetického sajrajtu, což mi film chvílemi znechucovalo skoro až k blití, a což v kombinaci se schválně rozskákanou (jako obvykle) ručkou vytváří z potenciálně nadprůměrné oddechovky jen bezpohlavní průměr "v mezích zákona", určený širokému diváckému stádu, a ne jen úzké skupině zvrhle cynických fajnšmekrů. Přesto mě ale několik scén srdečně rozesmálo, nejvíc asi první vyškrtnutý ze seznamu, onen vztekle vyhrožující španělácký zavilec a jeho vtipný dopad z vrtulníku. Hodně nejistá a rozpačitá třetí za Vinnieho.
