Vzhledem k faktu, že nejsem fanouškem původního filmu Tygr a Drak, nejsem v zásadě ve výsledku tak zklamaný jako příkladně někdo, kdo původní film miluje. Mě se Tygr a drak líbil, to zase jo - na naše poměry to bylo něco neotřelého, byla to velkolepá filmová poesie. Jenže Ang Lee je prostě Ang Lee, když něco točí, tak každý jeho záběr šilhá po Oscarech...a mě ten kalkul vadil. Druhý díl byl fajn, až na to, že zmizelo vše, co dělalo jedničku jedinečnou pastvou pro oči. Pryč jsou velkolepé scenérie určené pro velké plátno, pryč je melancholický příběh i krásná choreografie. Teď tu máme formu jen o něco málo lepší než televizní, hromadu celkem slušných soubojů, a takový americký závěr...divák má zkrátka pocit, že sleduje úplně jiný film. Ale celkem jsem se bavil, Michelle i Donnie jsou pořád sakra dobří. Říkám si ale, že se bratři Weinsteinové moc nevytáhli, mohli se přeci jen plácnout přes kapsu trochu víc..
