Veskrze solidní (a neskrývaná) snaha o resuscitaci, resp. volné pokračování Malého pitavalu nachází oporu v přesvědčivém scénáři, jenž vychází ze skutečných zářezů pražské mordparty, a v neposlední řadě v obsazení nadprůměrnými herci. Polívka se zkušeně drží zpátky,  Vetchý je taková klidná síla, Vladyka milej blbeček a Blažek zase impulzivní bijec, co se nesere. Leckterej fízl se v tom asi pozná. Atmosféra vcelku hapruje, nicméně zprostředkovaná iluze policejní rutiny funguje víc než dobře, stejně jako příležitostná akce prokládaná vtípky. Některé rádoby cool hlášky jsou hrozně na sílu, ale třeba ta znělka vykrádající moderního Cumberbatchova Sherlocka je maximálně roztomilá. Sečteno a podtrženo - slušné televizní řemeslo, které se nemá za co stydět.
