Mno, Zack to sfouknul zhruba podle očekávání, ale paradoxně mě to zase tolik netrápilo. Jsou to prostě (o třídu horší) Avengers 2 od DC, tedy složitá a temná podívaná bez začátku a konce, v níž se především plní geekovské sny. Řadovým divákům z toho půjde hlava kolem a asi se budou divit, kdy propásli 6 předcházejících filmů (ha, je akorát jeden!). Fandové si ale s klidem domyslí historii Batmana i Wonder Woman, zajásají nad veškerým budováním Justice League a budou se pravidelně radovat z toho, že Snyder prsknul na plátno tolik ikonických momentů z comicsů. Že všechno kolem často skřípe? To bez debat a Warneři z toho musejí být na prášky, tímhle přízeň mainstreamu vážně nezískají. Já jsem ale dostal nečekaně svižnou přehlídku komiksového blbnutí, jejíž přerod z civilního napínáku (úvod má Zack opět skvělý) v tradiční digifest vnímám smířlivěji, než bych čekal. Holt je to další totální geekařina. DCčkový nádech "Bohové a monstra" ale konečně dorazil v plné síle, takže se opatrně těším na nášup.
