"Tys mě chtěla dostat! - A tys mi zrušil buzení! - Tak jsme si kvit." Milostné popichování dvou citově zdegenerovaných agentů mě poměrně bavilo. Jejich vztah byl navíc podpořen nějakými těmi miliony dolarů na kontě, což v dnešní době dává smysl, ale na můj vkus to celé příliš záhadně kmitalo v čase, hladce předvídalo tahy o dvě partie dopředu a přitom se mě to ještě snažilo přelstít rafinovanými úsměvy. Přesto mě tato hra, směle rozehraná minimálně na pět světových stran, svou překombinovaností občas donutila k seriózně udivenému pohledu.
