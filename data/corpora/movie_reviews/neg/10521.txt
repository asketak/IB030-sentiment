Měla jsem chuť to vypnout. Asi tak do půlky. Jim není ani trochu vtipný. Není dokonce ani trapný, je jen ubohý. Potácející se postava, která pitím zvětralého piva ztrácí artikulaci (tohle je fakt hrozný, on je tam má srovnaný pod pultem celý výstup, postupně je upíjí - pivo bez pěny, zteplalý od reflektorů - hnus! No, prostě Australan). Jeho nadávky ženám neobsahují ani náznak humoru, jen prostě chrlí sprostoty. Ale po půlce začne dlouhou historku, která se stala základem pro můj zamilovaný pozdější seriál Legit. Historku neskutečně osobní, brutální, lámající tabu a přitom neuvěřitelně lidskou a upřímnou. Bolestně legrační. Jo, Jime, tohle je ono!
