Na to, s jakým znechucením jsem se rozhodl na tento film podívat konečně pořádně, jsem odešel s docela příjemným pocitem, že jsem viděl něco, co mělo přece jen alespoň dobrou myšlenku. Tedy, dobře, myšlenka autobotů je přitažená za vlasy, ale jinak vše okolo zapadá, vše dává smysl a zhruba polovinu filmu je to i dobrá zábava. Po polovině přichází typická Bayovina a šílené gigantické souboje, které mě bohužel nikdy moc neberou a tudíž se má pozornost vytrácela ve změti létajících plechů a suti. Nicméně přehodnocuju svůj původní názor z debility na docela dobrý film. Nebudu-li hodnotit hlavního hrdinu, kterého nemusím a Megan Fox, která mě na rozdíl od 99% uslintanců vůbec nezajímá.
