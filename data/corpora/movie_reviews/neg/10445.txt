Cituji černošského strážníka při kontrole členů uskupení "Rap is not the art." a "Fuckin' rap music." a vlastně s tím souhlasím. Zároveň ale, protože o tom vím hovno, že grizly007, jsem se s rapem chtěl trochu víc seznámit. Proč je na ČSFD Amadeus ohodnocen a okomentován tolikrát a proč jeho zdejší fanklub má k dnešku 1802 členů? Protože většinu na tom zaujme ten příběh a to, jak je film samotný natočený, přestože podle mě ta samá většina z nich nedovede byť jen vyjmenovat tóny v kvintakordu D moll, jímž začíná celý film Amadeus/opera Don Giovanni, natož aby věděli/slyšeli, že je to právě kvintakord D moll, nebo natož pak aby klasické hudbě "rozuměli". Ale, jak bylo analogicky řečeno v Making of Amadeus, Straight Outta Compton aspoň přiměl (některé) lidi, které předtím rap příliš nezajímal, se s ním seznámit blíž. No ale teď k tomuto filmu. Děj jako takový nehodnotím, když "je" to životopisné (životopisné filmy jsou vždycky přibarvené, tím spíš, když je to životopis umělců, kteří navíc ještě žijí a kecají do scénáře), snažím se nehodnotit ani hudbu, vytknu ale doslova černobílé vidění světa a pro neznalého diváka nepřehledně působící skákání v čase ve druhé půlce filmu. Zbyde mi lehce rozvkleklý film a pár (na cca týden) zapamatováníhodných scén (už zmíněná scéna s policisty, koncert v Detroitu a "rozhovor" s policisty, který mu předchází). A přesný casting. No ale to je vlastně vše. A že jsem se v komentáři k Straight Outta Compton věnoval víc Amadeovi? Netajím se tím, který je můj oblíbený hudební žánr, ale musím subjektivně říct, že jako film mě Straight Outta Compton, narozdíl od Amadea, prostě nezaujal.
