Ukázkový mexický brak, žánrově mišmaš krimi, sci-fi a hororu. Dcera vědce Luisa (argentinská herečka Noelia Noel) se nechá jako dobrovolnice přenést strojem času do 19. století. Tam je dcerou prof. Solery a ohrožuje ji upír Alucard - Dracula (italský režisér Aldo Monti), který má své další poddané ženy. Existuje černobílá rodinná verze pro katolické Mexiko a barevná verze pro Evropu, v níž jsou ukázány ženy s odhaleným poprsím (mexické veřejnosti promítána až r. 2011, do té doby byla považována za ztracenou). Kromě soudobých scén z 20. stol., včetně wrestlingového souboje, jsou tu i výtvarně zdařilé scény gotického hororu. Typický primitivní, bulvární dobový produkt, určený pro zábavu a chvíle oddechu (El Santo - legendární mexický hrdina, podle skutečného zápasníka Huerty).
