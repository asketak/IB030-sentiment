Nechápu to množství příkrých hodnocení. Možná to bude tím, že jsem neviděl jiné verze, ale tato polská mne ničím neotrávila. Není to sice skvost do zlatého fondu světové kinematografie, ale polští tvůrci se nemají za co stydět. Knihu jsem četl jen zběžně a dávno, a nijak mne nenadchla, příběh mi přišel příliš umělý. Převedení knihy na plátno málokdy zápletku nebo motiv vylepší, takže jsem to ani nečekal. Ale polští herci překvapili uměřeným a nedivadelním herectvím a reálie se mi zdály věrohodné, snad jen ti lvi se na křesťany vrhli moc lačně, lev se člověka obvykle bojí, lidožrouti se vyskytují vzácně a člověka napadají spíš ze zálohy. Tihle se chovali, jako by byli na lidi cvičení a o tom jsem v historii starého Říma neslyšel.
