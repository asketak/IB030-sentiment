Pocit zimy, surovosti a pach krve rozmatlané ve sněhu z filmu čiší stejně jako zápach napalmu hořící vegetace z Apokalypsy, nebo mořské vlny z Master & Commandera, technicky je to zvládnuto naprosto bravurně, až chladně, čímž to přichází o určitou část kouzla, otázkou je, nakolik film Iñárritu tvořil s vidinou dalších sošek a co tomu obětoval a podřídil. Na jednu stranu se neubrání člověk myšlenkám, že by se tenhle příběh mohl na začátku 19. století klidně odehrát, stejně tak ale Glassovo nekončící utrpení připomíná osud kocoura Scratchyho a ve své přehnanosti trochu otupuje. Postava Fitzgeralda se při vší zparchantělosti nezdá být typickým černobílým záporákem, je to chlap z masa a kostí s určitou motivací a vidinou, za níž jde, byť za sebou nechává sem tam nějako mrtvolu, podobně černobílé není ani líčení indiánských kmenů, což je jedině dobře.
