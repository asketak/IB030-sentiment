Pro mě už od prvních minut víc než milý překvapení. Ten seriál je pojatej zajímavě a Švehlíkovi ta role očividně sedla. Dobře vybraný jsou i jeho rodiče, Bartoška s Kolářovou, díky kterejm je ta chladná a až neosobní domácí atmosféra skoro hmatatelná. Baví mě poslouchat Adamovy komentáře u jednání a soudů, baví mě sledovat ty jeho věčný dilemata a nejrůznější otázky, který si sám sobě (resp. i divákovi) klade... Baví mě nad tim přemejšlet a baví mě ten racionálně-skeptickej přístup, kterej ke všemu má; baví mě ten náhled, ze kterýho to všechno komentuje a jak nad věcma přemejšlí. A zajímá mě i ten jeho život mimo soudní síň. Adam je mi blízkej i lidsky - vše zpochybňující, nevyhraněnej, neustále rozvažující, vnímající sílu a význam slov, vět a jazyka, jdoucí k jádru sdělení navzdory většině mluvící do větru, používající prázdný fráze, plýtvající silnejma slovama... Takhle bych tomu dal klidně 4*, protože ten seriál je mi fakt téměř všim sympatickej a jsem rád, že ČT něco takovýho vůbec točí, ale mám k tomu jednu zásadní výhradu, kterou tomu prostě nemůžu odpustit. Pokud totiž někdo chce točit seriál z velký části z právnickýho prostředí, měl by si podle mě dát záležet (a to neni zas takovej problém) na tom, aby to bylo věrohodný a odpovídající realitě, a pokud už se teda bohužel rozhodne, že se nějakejma objektivníma skutečnostma svazovat nenechá, tak by si měl dát kurva pozor na to, aby aspoň netočil úplný blbosti, který kopnou do očí každýho soudnýho člověka i bez právnickýho vzdělání - jako třeba mě. Kdyby ty chyby byly v zásadě nevýznamný, třeba diskutabilní, ale hlavně moc nerozpitvávaný a takový, který se daj snadno přejít, tak bych to ještě skousnul; pokud se na tom ale děj seriálu otáčí a je to v podstatě leitmotiv celý série, tak už s tim mám problém. Jinak ale musim vyzdvihnout dobrou hudbu a taky tu jeho psycho asistentku/zapisovatelku Terezu - fakt zajímavá postava, o který jsem celou dobu nevěděl, co si o ní myslet. Ten (ne)konec na mě působil trochu rozpačitě, jinak je to ale (navzdory těm faktickejm failům) seriál velice dobrej a těšim se na druhou sérii. ______  WTF moments: Dát do seriálu o soudci soudní spor, kdy proti sobě stojí soudce jako syn a obhájkyně jedný ze stran jako jeho matka, to je něco tak strašně hloupýho, až se mi nechce věřit, že to evidentně jinak docela schopný tvůrci do toho seriálu jednoduše prorvou. Buď je to to totální diletantství, nebo neskutečnym způsobem podceňujou diváky a předpokládaj, "že si toho přece nikdo nevšimne" (což je mimochodme podobnej přístup, jako měl při točení svejch filmů třeb Ed Wood). Oboje je trustohodný a proto dávám o hvězdičku míň. To ten příbuzenskej vztah soudce a obhajoby nikoho z tvůrců jako neslučitelnej netrknul? A ještě se tam bezostyšně hned po konci soudního jednání za přítomnosti všech dalších začnou bavit o nějakejch soukromejch věcech? To je jasný i mně jako naprostýmu laikovi bez právního vzdělání, že takhle to určitě bejt nemůže. První zmínka o podjatosti přijde až někdy v půlce toho dílu a jen tak mezi řečí, jako by se nechumelilo. Právník nejsem, takže nevim, jak přesně se k podjatosti u soudu přistupuje, ale tohle působí prostě jenom blbě, vyargumentovaný to nemaj ani v tom seriálu - v podstatě nikdy se to tam pořádně nerozvádí, a když si to tvůrci v poslednim dílu použijou jako velký eso a munici proti Adamovi, jako kdyby to byla kdovíjaká novinka, která do tý doby nikoho nemohla napadnout, a kterou je potřeba pokoutně předávat investigativní novinářce, tak tim tadyten amatérismus dosrali úplně. Úsměvná poznámka byla i pozdějc u vyšetřování kauzy Houdkový - starej Klos, manžel vyšetřovaný starý Klosový a ústavní soudce, prej nechce, aby její kauza skončila u něj na stole... Jako fakt? Takže pánové tvůrci tadytu botu přenášej dokonce na level nejvyšší, kdy předpokládaj, že by snad v demokraticky zřízenym státě bylo možný, aby ústavní soudce řešil případy jeho rodinnejch příslušníků. Ale překvapily mě i jiný, už o poznání drobnější divnosti - tak třeba policajt, kterej si se služebnim odznakem a bouchačkou vede svoje vlastní projekty (pátrání po anonymech neoficiální cestou), dál třeba podivná klička ve scénáři, kdy tenhle stejnej policajt (Igor/Marek Daniel) Adama nejdřív furt přemlouvá, ať ty výhružky nahlásí, ale pak navzdory tomu nepochopitelně a nelogicky bagatelizuje jeho příhodu s deníkem a malůvkou šibenice. V předposledním díle zase zlehčuje divný Terezino chování (byla na letišti, pak to popřela, měla přístup k jeho deníku...) - ale pan policajt, pan vyšetřovatel, kterej předtim z Adama dělal debila, že to furt nenahlásil a že jde o krk, z něho najednou dělá hysterku, že už má sprej slušnou obsesi. Některý věci mi nesedly ani u Adama - normální čověk si cizí lidi do bytu prostě nepouští, už vůbec ne podruhý a to ještě toho samýho psychouše, kterej mu vyhroužje. A už vůbec ne soudce, kterej by na tyhle věci měl bejt tim spíš opatrnej. A naposled třeba v poslednim díle zapisovatelka Tereza, která, když mu hrabe o přestávce v jednání do deníku, tak celkem bezostyšně neřeší, jestli někdo přijde a třeba jí uvidí nebo něco podobnýho.
