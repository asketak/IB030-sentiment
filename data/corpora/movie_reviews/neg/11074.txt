Příběh Olgy Hepnarová mě zajímal už několik let, takže film byl pro mě povinností. Trailer byl naprosto neuvěřitelný a tak bylo jasné, že se bude jednat o velmi jedinečný film, kterých v ČR opravdu moc není. A to přesně mě pak čekalo v kině, jen dovedeno do extrému. Naprosto žádná hudba, ne moc dialogů, občas i minutové záběry, ve kterých se nic neděje, prostě Art v neuvěřitelném množství. Nevadí mi, že filmaři šli svoji cestou a vznikl tak nezkažený snímek, ale bylo to občas dosti přehnané. Herecké výkony byly dobré, nejlépe na tom (naštěstí) byla samozřejmě Michalina "Natalie Portman z Leona" Olszańska. Do role se opravdu vžila, takže psychicky narušenou osobu zvládla naprosto s přehledem. Zejména viditelné to bylo na rozdílu Olgy Hepnarové po činu a pak těsně před popravou. Malým positivem bylo nemalé množství erotických scén, takže i když film chvílemi dosti nudil, bylo aspoň na co koukat. Ve výsledku se však pro mě jedná o drobné zklamání, které musím hodnotit jen mírným nadprůměrem.
