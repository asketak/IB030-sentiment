Film, na kterém se mi líbí snad jen jeho plakát a grafika závěrečných titulků, jinak to šlo dost mimo mě. Ke konci jsem se už vážně modlil, aby to skončilo - tak moc mi byl ten film protivný. Petr Václav na mě osobně na tiskovce k filmu působil jako člověk odtržený od reality, který si točí filmy hlavně pro sebe - Nikdy nejsme sami si pravděpodobně u kritiků vyslouží kladné přijetí (i nějaký ten Český lev by za to asi mohl být), ale v kinech to bude podle mě stejný komerční propadák jako Cesta ven. Děj (či spíše sled volně pospojovaných epizod) mi přišel jako jedna velká vykonstruovaná kravina (bílá prodavačka, která se jen tak zamiluje do romského pasáka? Tak určitě, haha), a vše, co je v tom filmu zajímavé, je vždy jen naznačeno, a pak to hned skončí a jede se dál rozvíjením něčeho jiného. Střídání barevného a černobílého formátu, které zde už zmínily předchozí komentáře, by mi samo o sobě ani tak nevadilo (byť nemám problém přiznat, že rozklíčovat jsem to nedokázal), co mi ovšem přišlo už hodně za čarou, je scéna, ve které hypochondr Roden detailně zkoumá svoje hovno - myslel jsem, že se v kině pozvracím, a jestli si z toho filmu budu něco pamatovat i po čase, bude to právě tohle. Za mě říkám ne.
