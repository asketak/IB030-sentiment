Pro někoho dvouhodinová oddechovka pro jiného hluboká sonda do společnosti a skoro až filosofické dílo. Sám film se ale nebere tak vážně, proč by to měl dělat divák. U pár momentů jsem se smála nahlas, občas jsem se trochu usmívala a vlastně to nebylo úplně špatné. Škoda jen, že všechny vtipy byly postavené na jednom jediném tématu a vlastně celému filmu chyběla alespoň nějaká drobná odbočka, chvilkový oddech od jinak nekomplikované dějové linky a přímočarého scénáře. Bartoška skvělý, Vilhelmová nepřekvapí, neurazí a Balzerová trochu zklamala. Chválím zpracování, precizní záběry. V té bídě a nouzi změti českých novinek je tahle tou, která zase jednou pobaví a neurazí.
