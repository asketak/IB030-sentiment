To je dilema, to je dilema. Celou dobu jsem byla rozhodnutá o dvou hvězdičkách, ale po posledním dílu... Vztahy se tam vyvíjí tak naprosto nelogicky a pitomě, jak hlavních postav, tak vedlejších. Občas mi přišlo, jako by některé pozdější díly byly natočené ještě před těmi dřívějšími, právě proto, že vývoj se ubíral tak nesmyslně. Bohužel to celé sklouzlo k tomu, že nakonec každý s každým (resp. Jackie s každým), nelibě jsem nesla návrat zhulence Lea, v poslední sérii nová postava, začalo se to motat a nakonec poslední série jakoby musela nakousnout spoustu nedořešených a dokonce i nových témat, ale hodně rychle je dokončit, protože poslední díl se blíží, takže není moc času. Ale přece jen, dívat se na to dalo, pobavit taky a po náročném dni výborná oddechovka, u které člověk může stihnout udělat i spoustu dalších věcí, například vygruntovat celý dům nebo uplést šálu. A po posledním dílu prostě takový celkem fajn pocit, že se nakonec slituji a dám 3*.
