Reborn trpí podobnými problémy jako původní Heroes. Dokud se děj zaměřuje na samotné postavy, trable se schopnostmi, jejich osobní život a pronásledování ze strany normálních lidí, je to skvělé a napínavé, ale jakmile se tam začnou cpát kecy o osudu, záchraně světa a začne se skákat v čase, už to stojí za pendrek. A to se bohužel stalo i Heroes Reborn, kteří se snaží být epičtí a cool, ale díky hodně levným trikům, často céčkovým hercům a slabému writingu působí, jak už tu bylo mnohokrát  zmíněno, rozpačitě. Opět tu máme přehnané množství postav a opět velká část z nich je tam jakoby navíc. Celá zápletka s počítačovou hrou je hrozná a za vlasy přitažená (a to i na poměry Heroes). Na druhou stranu to ale není nijak výrazně natahované a ve 13 dílech divák dostane poměrně kompaktní děj, který má jak začátek, tak i uzavřený konec. Tvůrci si sice neodpustili menší cliffhanger pro případné pokračování, ale zásadní je, že ústřední dějová linie je uzavřená.
