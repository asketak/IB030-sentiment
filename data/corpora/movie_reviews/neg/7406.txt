Mike Flanagan je pro mě známé jméno, které neustále zapomínám a přitom bych si ho měl pamatovat. Jeho novinka Hush, k tomu přímo vybízí. Hush je ten typ filmu, který má sice jednoduchou premisu, ale na druhou stranu jí má alespoň něčím okořeněnou, takže působí zajímavě. A to Flanaganovi  povedlo. Budování atmosféry a napětí, využívání handicapu hlavní hrdinky v několika scénách a jistá surovost. A ono to funguje. Minimum dialogů tomu také dost pomáhá. Co naopak vůbec filmu nepomáhá, je to, že nic moc nevíme o hrdince, takže jí fandíme už jen z principu. Motivace útočníka jsou asi, že ho to baví a tím to hasne. Mít to propracovanější postavy, tak by to bylo mnohem lepší a v půlce filmu by to nenudilo. John Gallagher Jr. je sice fajn, přesto je herecký výkon nenabízí nic nového. Naopak Kate Siegel, ta toho k hrání má dost, a to ať už jde o fyzický handicap nebo vystrašenou racionálně uvažující postavu, která nechce zemřít. Ano pořád se pohybuje v území béčkových hororů, to ale neznamená, že to nějaké postavě nemůže pálit. Hush je fajn snímek, který je místy nudnější, ale jeho okořeněná premisa je dost zajímavá, na to abyste film zkusili.
