Nemůžu si pomoci, ale Klíma s Kroupou se museli při psaní scénáře přežrat lysohlávkama. Natočené to není zas tak špatně, ale dějová linie je plná absurdit a chvílemi působí až jako parodie na politický thriller. Ano, věřím tomu, že se tu prohánějí agenti z Ruska a že naši poslední dva prezidenti se chovají jako zmrdi řízení Kremlem. Jenomže pokud na to chtěli scénáristi poukázat, zesměšnili jenom sami sebe. Jašków v roli Chládka je jednou z mála sympatických postav, zatímco Vágnerová opět šíleně přehrává a se svými 50 kg je jako bodyguard opravdu k smíchu. Jan Kraus je určitě dobrý bavič, ale jako herec nikdy za moc nestál a jeho stvárnění hlavy státu je velkou blamáží. Škoda promarněné šance, Nova určitě točí horší seriály, než je Atentát, ve srovnání s Expoziturou jde však o kvalitativní sešup dolů.
