Po technické stránce se to tehdy muselo v kinosále líbit. Atraktivní námět a solidní režijní vedení, navrch nastupující herecké hvězdy té doby. Jak to asi vypadá na druhé straně? Mladí studenti medicíny si vezmou do hlavy, že to zjistí. Klinická smrt a posmrtný život jsou v podání Joela Schumachera poměrně zajímavé, prostředí odlehlého křídla univerzity má také svou atmosféru a samotné téma se pitvá, no, prostě povrchně po americku. Výsledek netepe vlastním životem, chybí mu skutečné emoce, osobnější fantazie i vnitřní náboj. A ty tři hvězdy mu prostě sluší víc než čtyři.
