Každý díl měl kromě nalezení cesty k té správné holce i jakýsi další příběh. V prvním dílu jsme se Štěpánem přišli o panictví, v druhém prošli studiem, ve třetím vstoupili do pracovního života, ve čtvrté jsme zůstali svoji, ač se svět kolem zbláznil, v pátém přišlo rodičovství. V šestce se bohužel o žádný takový příběh opřít nemůžeme, musíme si vystačit jen s tím, že hrdinové jsou naši staří známí a už jsme s nimi něco prožili. Je to hodně, nebo málo?  Asi se dá souhlasit s většinou kritik, že jde o dosti sladkou limonádu postrádající nosný příběh. Jde spíše o epizodky z života, ve kterém už se žádné převratné změny nečekají. Vtipné řachandy se nedočkáme, deklamovaných hlášek je tentokrát jako šafránu, ale film člověk sleduje s úsměvem. Verše už Štěpán nerecituje s mladickou naivností, ale spíše s ostychem, vědom si toho, kolik mu je. Dětského prvku by mohlo být méně, vyloženě navíc byly teleshopingové scénky s Tomášem Töpferem. Není to tak vtipné jako pětka, ale fanoušci celé série zklamáni neodejdou. Jen si z filmu narozdíl od předchozích dílů neodneseme víc než jen ty 2 hodiny pohody, a to je škoda. Každopádně se těším na sedmičku.
