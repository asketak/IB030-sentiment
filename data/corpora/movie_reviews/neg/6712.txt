Vyskytují se tu naprosto úžasné nápady, jak se zbavovat kulturního dědictví o kterém se říkalo, že má nevyčíslitelnou hodnotu. Že nevyčíslitelnou hodnotu? Že se jedná o majetek všech občanů? Taková blbost... Proč by si soukromá firma, či korporace nemohla koupit třeba nějakou horu a přejmenovat si jí podle sebe? Máme jich přece spoustu.  Co prodat nejmenované firmě, třeba Říp? Mohla by si ho přejmenovat na ,,UniCredit kopec,,. Kdo vyleze nahoru dostane 7% slevu na kreditku... Co pronajmout Babišovi na 99 let Karlštejn, mohl by z něho mít nové Čapí hnízdo. Co pronajmout lesy a platit do nich vstupné a při odchodu převážit houby, borůvky větve a odkoupit je. Viděl jsi srnku? Zajistili jsme ti kulturní zážitek, zaplať! Ty jsi se koukal na západ slunce? Na těhle 10 let jsem si je všechny pronajal já! Koukej zaplatit! --- Že jsem nadsadil? Moc ne.
