Kdybych měl film shrnout jednoduše, pak bych ho charakterizoval jako Clevelandský únos po kanadsku. Aneb, na světě je ještě spousta psychopatů, jemu podobných. Utrpení matky nebylo ve filmu nějak zveličeno, což je možná ku prospěchu, jenže onen pohled naivního a nevinného dítka, které pět let neznalo nic jiného, než svět o rozloze 10 m2, také není zrovna ideální. Hlavně pro to, že většině divákům 5 let už dávno není. Naštěstí díky značnému omezení nepřístupnosti se na film může podívat i spousta jiným pětiletých capartů. Na druhou stranu, obrovské mezery ve znalosti problematiky únosců a jejich obětí se dají odpustit maximálně tomu klukovi. Je těžké pochopit, jak žena, žijící 7 let v dřevěné boudě, zateplené podřadným azbestem a s jedinými kovovými dveřmi, nedokázala úspěšně uprchnout. Když Andy Dufresne dokázal za 20 let prokopat díru do betonu jen s malým kladívečkem, tak si říkám, co by dokázala normální hospodyně se vším tím vybavením, které měla Joy k dispozici. Jinak se ale jedná o průměrné drama, které mohlo být s trochou toho nepřístupného obsahu i thrillerem.
