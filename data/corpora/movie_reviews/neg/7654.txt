Láska sebecká podľa mňa nie je láska. Ani tá materská. A tak chovanie "Mackovej" mamy nedokážem pochopiť. Nechce predsa pre svoje dieťa len to najlepšie? Nie, ona ho chce iba pre seba. Ale ona je tu vlastne iba na to, aby sme dokázali hlavnej postave ešte viac držať palce pri ceste za svojim šťastím a chápať jeho mamu ako jednu z prekážok v naratíve. Inak film je veľmi milý, Dennisa som nepovažoval za prostoduchú bytosť, ale za citlivého človeka, ktorý nie je schopný urobiť nič proti svojmu naturelu. Film tak trochu chápem ako zrkadlo kvázi drsného prejavu všetkých kvázi drsňákov, pretože každý má v sebe trochu toho Dennisa. Ja sa k tomu verejne priznávam.
