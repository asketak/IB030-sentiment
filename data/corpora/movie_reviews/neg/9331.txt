Film, ve kterém se vydatně souloží (hned na prvních schůzkách), na nahoře bez ovšem zapomeňte, ještě vydatněji se v něm kecá a mluví sprostě (o sexu). A hlavně se v něm řeší v podstatě neexistující milostný vztah. Vztah staromládeneckého sukničkáře Jakea s krasavicí přezdívanou Lainey, fixovanou na slizkého gynekologa. Ti dva se už sice znají ze studentských kolejí, ale poté, co tehdy spolu poprvé vykročili do sexuálního života, při setkání po letech už spolu znovu v posteli skončit nechtějí. Nechtějí si totiž vzít krásné a platonické přátelství, které je pojí. Bez problémů si ale dokáží sdělovat milostné eskapády, které zažívají s jinými lidmi, když nejsou zrovna spolu, což většinu filmu jsou. Scénářem je to ale nastaveno a vedeno tak, že diváci mají chápat a uvěřit, že se ti dva vlastně milují. Haha! Jason Sudeikis hraje stále stejně, ne blbě, ne dobře, prostě stejně. Ke všemu mně připadá jak handicapovaný. To jeho filmová partnerka je jiné maso. Neokoukaná Alison Brie dokázala vzbudit zájem o svoji postavu, což se nikomu jinému ve filmu tolik nepodařilo. Její sexualita je natolik nezměřitelná  a neproniknutelná, že se klidně v pohodě dá uvěřit, že její úchylka na odpudivého gynekologa má co dělat se zvráceností. Scény s Adamem Scottem a s ní mají v sobě jakýsi sexuální náboj jak z nějakého erotického psycho-thrilleru, scény se Sudeikisem, kterých je až třikrát tolik, nemají v sobě tolik zajímavého, nuda v tomto případě není nic výjimečného, což je také dáno hodně nekompaktním scénářem průměrně zdatné režisérky Leslye Headland. Ta s postavami, které mají tragický náběh, neumí vůbec pracovat. Nedokáže přesně určit vztah diváka k nim. Většina scén by klidně obstála jako zajímavé psychologické pasáže, kdyby se ovšem tolik nehrnuly do nutně komického vyznění, které filmu ne vždy prospívá, dokonce jej i sráží. Will Ferrell poslední dobou zvýšeně produkuje, na tomhle kousku je místy znát, hlavně v ostřejších pasážích, že je z jeho dílny. Režijně to nepředstavuje nic extra. Film vůbec neubíhá, dialogů je tuna, je to celkem stereotypně nahozené. Ke všemu je to nepříjemně předvídatelné. Hlavně když se nesouloží a přestane se mluvit sprostě. Závěrečná třetina filmu si kazí hodnocení až na odpad. Ženě na ulici praskne plodová voda, zbytek lidí kolem dělá, že se nic neděje. Gynekolog žene Jakea k soudu za napadení, ale načež je vše jinak. Skoro jsem se ušklíbl, kdybych si ten film měl dát znovu, ale některé pasáže byly vyvedeny vskutku zajímavě a neotřele. Odmyslete si sprosté repliky i odvážné erotické scény a máte cosi ve stylu ucházejících sitcomů s lepším vizuálem. Ona to byla komedie? Kvalitní vtip jsem hledal lupou. Ale jo, otočil jsem i oči v sloup, když ze čtyřicátníka Sudeikise udělali studentíka-panice na koleji v úvodní sekvenci. Změna účesu a byl "omlazený". Jak na toto může někdo přijít a realizovat to. Film je v globálu průměrný. 50%
