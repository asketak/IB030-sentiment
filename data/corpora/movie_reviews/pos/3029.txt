Rozhodně stokrát lepší než západní generické animáky, které jedou podle jednoho mustru (be yourself). Jedno ze základních témat fantasy, jak příchod lidí do magické země a jejich racionální rozpínavost a sebestřednost tuto magii ničí, je zde vyprávěn pomocí environmentální metafory. A bohužel právě ta Mijazakiho svazuje v rozletu, a kvůli ní zapomíná na postavy. Je škoda, že paní Eboši a její město, či potulný mnich, a nakonec i Mononoke, jsou jen postavy bez minulosti a emocí, sloužící jen k vyjádření různých environmentálních postojů. Jedině Ashitaka má v sobě něco víc. Proto je pro mě tento film z Mijazakiho filmografie nejstudenější. Krásný, ale odtažitý.
