Folkový měsíčník měl svoji premiéru v roce 2005, v roce 2009 byl vysílán dokonce každých 14 dní a vyprodukoval celkem 72 dílů. Nechyběly koncerty skupin Kamelot, Fleret, Nezmaři, Druhá tráva, Spiritual Kvintet nebo Věry Martinové, Pavla Dobeše či začínajícího Tomáše Kluse. Součástí byly i různé speciály z festivalů Zahrada, Porta, Folkové léto aj. První díly se vysílaly ještě z farmy Bolka Polívky. Většinou dílů nás pořadem provázela dnešní sporťačka Bára Černošková. Poslední díl byl odvysílán v prosinci 2011.
