Srovnání se S1m0ne se sice v tomto případě přirozeně nabízí, nicméně fakt je, že jde o dva úplně odlišné příběhy. Zatímco Pacinův režisér vyvolával spíše úsměv a pobavení, (oscarový) Phoenix cílí na úplně jiné emoce. Her je melancholický, byť optimistický příběh, který se trochu nemotorně snaží vyjádřit poslání o tom, že věda a technika je sice fajn, ale lidský kontakt nemohou nahradit. Kromě zmíněného Phoenixe je skvělá i Scarlett - už nikdy v žádném filmu si takhle neužijeme její krásný hlas. K tomu sympatické hrátky s kamerou, které hlavní postavu nechají herecky zcela vyniknout a hezká, leč místy zbytečně digitalizovaná výprava. Jedinými zápory tak zůstává (má jindy oblíbená) Amy Adams, jejíž postava je přinejmenším divná, trochu odfláknutý závěr, a taky masky/kostýmy, kdy postavy (Phoenix, Adams, Pratt) vypadají, jako by točily film ze sedmdesátých let, a ne z budoucnosti.
