Výborně zpracované novinářské drama s neskutečně silným námětem a skvělým Markem Ruffalem. Poctivá filmařina s ožehavým tématem pedofilie pod rouškou katolické církve. Je zde až děsivá věrohodnost příběhu, příběhu který nemá bulvárně zaplnit titulní stránku novin a zapadnout. Zde se nespěchá pro rychlý a neověřený palcový titulek, zde jde o investigaci v pravém a původním významu tohoto slova.
