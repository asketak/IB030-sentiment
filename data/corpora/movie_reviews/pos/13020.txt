,,Ženská musí být občas v životě mrcha..." D.C. je jednou z mála (asi pěti) knih, které jsem od S.Kinga nečetl. Ba je to horší, kdysi dávno jsem se do ní pustil, ale odložil ji a už nedočetl. Snad i proto jsem odkládal film, co se ukázal být skvělým psychologickým dramatem. Herecký koncert hvězd, filmařsky precizní snímek a jako třešnička i solidní dabing (i když by mi titulky nevadily). Oscarová Batesová si dokáže získat diváka (a oprostit se od své sadistické Annie Wilkisové), zatímco Ch.Plummer je úlisný had s baziliščíma očima. Jak se postupně ukáže, nejde ani tak o V.Donovanovou, u níž Dolores sloužila, jako o vyřešení jedné dávné vraždy... Výborných filmů podle Kinga je hrstka, tenhle, jak se mi zdá, bude patřit mezi ně.
