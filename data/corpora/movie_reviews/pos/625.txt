Super úvod k Marvel Universe a převedení na stříbrná plátna jednoho z mých nejoblíbenějších hrdinů - Iron Mana. Robert Downey Jr. a jeho comeback v podobě Tonyho Starka je geniální, lépe to snad nikdo zahrát nemohl, ani si nedokážu představit jeho nahrazení. Moje srdce komiksáka skákalo radostí, když si Tony poskládával svůj klasický oblek a dával po americku na prdel teroristům, ničil tanky a nakonec se stal hrdinou národa. Záporák Jeff Bridges je ďábelský a závěrečný souboj Iron Man vs Iron Monger lahůdka. Za mých mladších let to byl můj nejoblíbenější komiks film, teď k němu budu trošku kritičtější. Předně i debil by musel vědět, že Tony v jeskyni nevyrábí rakety Jericho. Za další jak mohl s takovou kupou plechu přežít střelbu z veškerého arsenálu a odletět, to je taky fuck logic. Kdo bude tahat za nitky spiknutí proti Tonymu bylo jasné také hned po chvíli. Ani Terrence Howard se mi tu moc nelíbil, Don Cheadle je daleko charismatičtější Rhodes. I tak to bude vždycky jeden z filmů, na které se rád kouknu, i jakožto komiksový nadšenec. 80% pro Tonyho začátky.
