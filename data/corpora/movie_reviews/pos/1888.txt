Odľahčené ale krásne. Benigni je utáraný až za hranice únosnosti. Ale film si veľmi pekne pohráva s líniou niečoho bezprostredného a čarovného, čím tú jeho ukecanosť zľahčuje. Prvá polovica je slabšia ako druhá a v zásade je Benigni veľmi opatrný. Nesnaží sa o veľké dejové zvraty až na ten posledný, aby sa mu náhodou koncept nerozpadol. Hoci aj tak je to stále neuveriteľné. A o nejakom realistickom poňatí nemôže byť ani reč. Bez rozdielu na to je film podaní citlivo. Vzťah medzi otcom a synom je veľkým ťahúňom filmu, rovnako ako v prvej polovici medzi Guidom a Dorou. Veľmi silná bola pre mňa scéna s nemeckým plukovníkom čo má rád hádanky. Zamrazilo ma pri tej arogancií. Je to iný POV a to veľmi oceňujem. Miestami možno ťažkopádne, ale predsa len na konci dojalo.
