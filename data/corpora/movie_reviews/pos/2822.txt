Úvodní "procházková" sekvence bez jediného střihu příjemně navnadila. Po zbytek filmu jsem netrpělivě očekával příchod Christopha Waltze na scénu. Při tajném zasedání působil až mysteriózním dojmem, což umocňovala jeho málomluvnost a že mu nebylo vidět do tváře. Trvalo to dlouho, ale nakonec se přece jen objevil. O to víc mě zaskočilo, jak moc byla jeho postava legendárního záporáka nevyužita. Oproti geniálnímu Hansi Landovi z Tarantinových "parchantů" pociťuji hořké zklamání a s Bardemovým výkonem ze Skyfall raději moc nesrovnávám. Aby to nevypadalo, že jen haním, tak Ralph Fiennes zdařile převzal otěže nejlepší M v historii - Judi Dench a při souboji ve vlaku jsem si nostalgicky zavzpomínal na Srdečné pozdravy z Ruska. V celkovém součtu je Spectre další nadprůměrnou bondovkou s poněkud zdlouhavějším průběhem. Mírné zkrácení by neuškodilo.
