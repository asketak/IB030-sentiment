Dnes již kultovní špionážní film, který se vyznačuje především několika extrémně napínavými scénkami, kdy divák pomalu ani nedýchá (Cruise spouštějící se na provazech). O akci je také postaráno s grácií, ale na M:I 3 je jednička ještě krátká. De Palma se nevyhnul nudnějším pasážím, čemuž se třetí pokračování úspěšně vyvarovalo. Potěšila účast klasiků jako John Voight a tehdy tolik neokoukaného Jeana Rena. Elfmanův soundtrack samozřejmě dominuje.
