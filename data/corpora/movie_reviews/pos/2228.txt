Zajímavý film, který v mnohém předchází americké filmy z Vietnamu, byť tento je vyprávěn střídmě, takřka dokumentárně. Jednotka francouzské armády, v které nejsou jen bílí Francouzi, drží svůj post. Vojáci mají snahu vycházet s místními po dobrém, jeden dokonce učiteluje v místní škole, leč jsou vnímáni jako okupanti, takže  jejich vstřícné kroky vychází vniveč . Horší výzbroj a výstroj nahrazují bojovníci Viet Minhu lstí a snaží se Francouze opotřebovat v neustálé drobné partyzánské válce. S rostoucím počtem mrtvých přibývá nenávisti na obou stranách, mezi Francouzi se šíří  demoralizace a beznaděj. A pak dojde k nočnímu otevřenému útoku na francouzskou pevnůstku...
