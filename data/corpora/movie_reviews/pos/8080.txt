John McClane to neměl nikdy jednoduché se svou ženou a co teprve když se k tomu přidá dospívající dceruška, u které tatínek odmítá akceptovat jisté aspekty dospívání a je nekompromisním poldou i v rodinném životě. Jenže to nejtěžší období si vždycky na pár hodin zopakoval v náruči profesionálních teroristů. Největším prokletím je pro něj totiž ocitnout se s nesprávnými lidmi na nesprávném místě, ale už si zvyknul... Na hlavě sice kouty vystřídala holá pleš a vrásek také přibylo, ale ocelová povaha s odvahou se nikam nevytratily. John je schopen ve vyzrálém věku pojmout ještě hodně pádů, nárazů, střel, výbuchů, pěstí a kopanců. A nikdy přitom nezapomene dostatečně hláškovat a poučit nějaký to mladý ucho jak přežít v krizových situacích.
