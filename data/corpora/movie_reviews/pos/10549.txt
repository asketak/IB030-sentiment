Velice působivý seriál s úžasnou atmosférou. Do poslední chvíle udržuje diváka v napětí a skoro nikdo není tím, kým se na první pohled zdá být. Vzájemná podezíravost postupně odhaluje dosud přehlížená tajemství. Záběry lesa s působivou hudbou mají magické kouzlo. K tomu skvělé herecké výkony, jak už tomu u podobných britských minisérií bývá. Pouze malá připomínka, jelikož několik motivů mi přišlo nedořešených - např. proč Malcolm nechtěl, aby pátrači šli k močálu (po zhlédnutí celého příběhu to pro mne postrádá logiku), nebo zda zmizení talismanu stačilo k osvobození Linusova otce.
