Nejcivilnější z komiksáren; a to nejen těch superhrdinských. A to až do té míry, že onen nadlidský rozměr je tak nějak navíc (bez schopností Jessicy a Luka by se to bez problémů obešlo), protože se řeší především komplexní nečernobílé postavy a vyspělá témata; znásilnění, psychické násilí i týrání, „vlastnictví“ někoho jiného, posedlost, posttraumatický stresový syndrom, vinna z pohledu vyššího principu mravního versus toho striktně právního apod. Rozhodně tedy nic sluníčkového. Naopak větší psychodepku aby na žánrovém poli noiru/komiksu pohledal. A nenašel by. Našel by ovšem nějaké ty výhrady, ne že ne. Předně je to přeci jen mírný příklon v závěrečných epizodách k tradičnějšímu pojetí komiksáren o nalomených/zlomených troskách. Vyznění do ztracena některých vedlejších dějových linií i pomalejší tempo několika epizod (a to se už ze své podstaty jedná o zvolna plynoucí a nikam nespěchající seriál). Ovšem i v nejslabších momentech to nad vodami průměrnosti drží postavy. Především ústřední záporák se mohl z podstaty své schopnosti lehce zvrtnout v manýru překombinovanosti, ale opak je pravdou, působivější našeptávač tu nebyl od dob Gaimanova Lucifera. Jessica Jones je žánrově i stylově na zcela jiné vlně (tohle je komorní osobní psycho drama) než její kolega ze sousedství Daredevil, ale dohromady začínají tvořit universum, které na rozdíl od zaměnitelných blockbusterových merchandising kasiček v kinech (jedno zda ze stáje Marvelu či DC) je zajímavé, nosné a s neskonalým potenciálem do budoucna. | S1: 4/5 | 
