Komiksy jsem nepolíben a chápu, že je ve filmu spousta ikonických výjevů a pomrknutí na fanoušky původního média. Každopádně tvůrci si ukousli strašně moc velké sousto, které se v puse převaluje často velice dobře, ale ke konci už se těžko rozžvýkává (i když chápu funkci Doomsdaye jako pojítka k JL). Největším problémem filmu je to, že vypráví daleko více o podtitulu než o hlavním střetu. Filmu by strašně prospěl před tímhle setkáním ještě jeden sólo Batman nebo WW film. BvS najednou musí převyprávět spoustu dějových linek a motivací, což vede často ke zkratkovitosti a nevěrohodnosti (vzpomněl jsem si na TDKR, i když to je mnohem komplexnější a celistvější film, protože uzavírá trilogii). I tak ale smekám, protože pokračovat v ději z Man of Steel, ustanovit nového Batmana, začít formovat Justice League a do toho naverbovat Lexe Luthora a spoustu dalších postav, to je sebevražedný plán, který se sice často zaseknul, ale ve výsledku se jedná o výbornou práci. Herci jsou totiž do jednoho výborní, hudba je skvělá (hlavně WW a Luthorova theme) a Affleck vynikající! Bavila mě víc první půlka a spíš jsem se vždycky těšil na duel Wayne vs. Kent než Batman vs. Superman. Uvidíme, jak moc filmu pomůže prodloužená verze. Watchmeni byli totiž naprosto boží.
