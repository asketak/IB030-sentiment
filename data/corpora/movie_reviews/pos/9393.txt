Holy sh*t, takový adrenalinový nářez asi čekal málokdo. Trailery lecos prozradily, ale že se ty veškeré eye candy nádherné a nápadité akční scény roztáhnou do celé stopáže 120 min, tak to je pecka. Jistě, příběh lze shrnout asi tak, že nejdřív jeli jedním směrem a když tam dojeli, tak to otočili a jeli zpátky. Film jako Mad Max ale jistě nemá ambice sahat po Oskarech za scénář, zato v jiných kategoriích drtí konkurenci dost přesvědčivě a člověk se nestačí divit, jaká smršť se na něj celé ty 2 hodiny valí. Tím spíše potěší, když i takové snímky dokáže akademie ocenit. Herecké duo zde funguje výborně, hlavně Charlize Theron si zase u mě šplhla ještě o stupínek výš, u Hardyho jsem naopak od začátku nijak nečekal, že by jeho výkon neměl být opět výborný jako je už pomalu standard, role Maxe se k němu navíc zatraceně hodí.
