Velká klasika s velkým bílým (modelem) žralokem doprovázená legendární znělkou velkého hudebního skladatele pod taktovkou velkého režiséra v raném období slávy. V první hororovější části dochází k nečekaným útokům neviditelného zabijáka za líbezných tónů zmiňovaného Johna Williamse a v té druhé se přehoupneme k dobrodružné honičce na lodi přímo do oceánských vod. Po celou dobu vládne skvěle vybudované napětí a "loveckému týmu" vévodí nepřekonatelný ocelový rybář Robert Shaw. K vyprávění mrazivých historek z války bych si u táborového ohně poslechl právě přesvědčivého Roberta. Nejvíce prostoru však dostal neméně skvělý Roy Scheider a oba borce doplňuje vtipný chytrolín Richard Dreyfuss. I po tolika letech dokonalost svého žánru...
