Nejsem první a nebudu určitě ani poslední, kdo poznamená, že Deadpool, film z roku 2016, doručil, co slíbil, a přines ještě víc. Jestli splnil veškerá fanouškovská očekávání, za to ruku do ohně nemůžu dát, protože jednak nejsem fanoušek komixů (obecně), zároveň ale na uspokojení typickýho fanouška čehokoli by mnohdy nestačilo ani pět Moren Baccarin (bože, ta holka je hezká!). Pro mě je Deadpool zrovna teďka asi třetím nejlepším filmem podle komixu, hned po Temnym rytíři a MiB – ne nutně kvůli jeho inherentním kvalitám, ale už jen kvůli tomu, jak úžasně se snímek oklepal ze všech nepříjemností, který provázely jeho vznik, jak mě Reynolds překvapil jako ten nejlepší možnej Wade Wilson a jak jsem si užíval tenhle (pro některé snad překvapivej) hit, co ze svých nemnohých kompromisů dělá přednosti. Bavil jsem se a nepotřeboval k tomu superhvězdný obsazení ani velkolepej špektákl ve stylu Avengers. Ne, že bych měl něco proti Avengers, ale na rozdíl od těch si myslim, že se nezačnu nudit už při prvním Deadpoolově sequelu. FYI, furt čekám alespoň na pořádný cameo od Hugh Jackmana!
