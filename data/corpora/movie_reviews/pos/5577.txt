Popis zrození masového vraha pomocí noir živých obrazů. Kupodivu bez emocí působil na mě spíše jako dokudrama. Tvůrci evidentně vycházeli z toho, že diváci budou o životě a případu Olgy Hepnarové mít již nastudovaná alespoň základní fakta. Nemáme zde detailně popsaný samotný akt vraždy, například, kde Olga vzala nákladní automobil. Ale to si myslím, že není na škodu a film to zbytečně neprodlužuje. Rovněž zobrazení snadného navázání lesbického vztahu ze začátku 70. let neodpovídá té době, kdy byla homosexualita dokonce ještě trestným činem. A homosexuálové se i díky tlaku společnosti často ani nedokázali vyoutovat. A jak z dokumentů víme, byl to problém i Olgy Hepnarové, která se chtěla nechat hospitalizovat na psychiatrické klinice, aby se ji zde pokusili "vyléčit" lesbickou orientaci. I toto omezování vlastních tužeb a osobnosti člověka mohlo vést k rozvoji duševního onemocnění, které vyústilo v čin masové vraždy.
