Betonová Británie za vlády Železné lady mi jako člověku, který vyrůstal na dvoře mezi paneláky o nějakých patnáct let později připadala dost povědomá. První polovina filmu o partě hravých kinderskinheadů vedených umírněným Woodym pomalu ušlapává půdu pro příchod Comba, který svou vykolejeností snese srovnání s psychopatickým Handem z filmu s podobnou tématikou Romper Stomper. Nejen tlustý obrýlený týpek z Combovy tlupy, ale i kravaťáci na srazu nacionalistů pěkně ukazují, že pravicový extremismus nestojí a nepadá spolu s frustrovanými mladíky s vyholenou hlavou a v těžkých botách, ale je řízen skupinou lidí, které byste si klidně spletli s vaším spořádaným sousedem.  Že se ke skinům přidal nezralý Shaun, který byl navíc dost mimo po smrti táty jsem ještě pochopil, nad tím proč ale zlákali i polovičního Jamajčana z velké milující rodiny mi však zůstával rozum stát.
