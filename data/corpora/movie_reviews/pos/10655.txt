Před samotným hodnocením bych rád sepsal návod: jak správně zaplout do universa Fate. Původně vznikla visual novela (hra kde převážně čtete a odklikáváte text) s názvem Fate/stay night (FSN), která má vcelku složitější koncept příběhu, který se skládá ze tří alternativních příběhů (route) sledujících stejnou myšlenku, stejné postavy ale pokaždé s jiným průběhem děje a vždy s hlavním hrdinou Shirem, ale v každé route se Shiro zaplete s jinou dívkou (Saber, Rin, Sakura) a projde si jiným osobnostním vývojem. Tyto cesty se nazývají: Fate, Unlimited Blade Works (UBW), Heaven's Feel (HF) a je nutné je vidět(číst) postupně. Později vznikla novela Fate/Zero(FZ) a anime adaptace od studia ufotable, jedná se o prequel k FSN,také nedoporučuji sledovat FZ bez znalosti FSN, nepochopíte spousty souvislostí a narážek.  Tato adaptace UBW route od studia ufotable je velice kvalitní a věrná předloze a obsahující i části známé z FZ. Jako bonus pro fanoušky, studio ufotable přidalo i odkazy a postavu(Luvia) z jiných Fate novel. Děj se tentokrát věnuje vtahu Shira a Rin a služebníka Archera. Opět se ukáže spousta zvratů a soubojů(které jsou po animační stránce naprostá špička). Hudba(Hideyuki Fukasawa) je laděná do modernějšího stylu a spíše než vybudit emoce se snaží navodit napětí. 93%
