Vcelku věrohodně působící pohled do zákulisí výzvědných služeb určitě uspokojí každého, komu se líbí filmy o intrikaření, lhaní a konspiracích. Já v takových filmech zálibu nemám, pro mě byl ten hlavní tahák režisér Corbijn. Nezklamal. Jediné co bych mu vytknul, je jen zbytečně dlouhá stopáž. Herecké obsazení bylo super, i když mě překvapil štěk Bruhla a Dafoe byl podle mě castingově trochu "navíc". Od půlky filmu mi vrtalo hlavou, v čem je vlastně pointa celého příběhu. Je to jen jakýsi popis práce výzvědných služeb, aby byl občan uklidněn, že se nějaká vyšší moc stará o naše bezpečné spaní? Nebo je to příběh o tom, že vše být bílé nemůže a šedá je leckdy lepší než černá? Nebo o tom, že i muslimové jsou slušní lidé a že jim často křivdíme? Myslím že o tom ten film není...resp. to vše tam je, ale pro mě je Nejhledanější muž o snaze jednoho chlápka stavět loď v láhvi mezi bandou debilů(CIA a německá vláda), kteří kolem sebe mávají kladivy. Jak to dopadne...to uvidíte až ve 119 minutě a přetáčením si nepomůžete...sice pomalu, ale nitky se spřádají celý film. PS: právě mě napadlo...pokud se nemýlím, tak se v celém filmu ani jednou nevystřelilo ze zbraně...i to něco napoví, že?
