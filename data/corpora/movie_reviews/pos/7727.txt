Kultové autorské bratské duo po dlhej dobe natočilo niečo, čo by sa dalo nazvať komerčným filmom. Vznikol tradičný western, ktorý sa až na pár výnimiek nesnaží o demytizáciu divokého západu a má bližšie ku klasickým dielam tohto žánru. Štýlová jazda s úžasným castingom, ktorému dominujú Jeff Bridges, Matt Damon, Josh Brolin a debutujúca Hailee Stanfeld (Enderova hra) sa prekvapivo dostala aj do povedomia mainstreamového diváka. Remake klasiky s Johnom Waynom sa stal prekvapivo hitom a pozbieral 10 nominácií na Oscara - medzi nimi aj tie za najlepší film, réžiu, hercov aj scenár. Sošku však nevyhral žiadnu.
