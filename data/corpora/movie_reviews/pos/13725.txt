Rovnaký koment na všetky 3 časti, pretože ide o jeden celok. Ale táto časť je najlepšia a najgeniálnejšia. Najslávnejšie dielo J. R. R. Tolkiena malo dlho nálepku nesfilmovateľného diela. A to hlavne kvôli svojmu rozsahu. Tri hodiny boli k zachyteniu správnej atmosféry a veľkoleposti príbehu stále málo. Rozšírené verzie sú v tomto prípade preto logickým krokom. Do každej časti boli pridané nové zápletky a s každým dielom čím ďalej, tým viac rástla stopáž. Vznikol tak vyše jedenásťhodinový epos, ktorý nemá v dejinách filmu obdoby. Najlepšia trilógia nového tisícročia (sorry, Batman) fungovala takmer dokonale už vo svojich kinoverziách, ale až s pridaním nového materiálu získavala ten správny rytmus a postavy uveritelnejšie motivácie a zázemie. Špeciálne edície k nie tak jednoznačne kladne prijatému prequelovému Hobbitovi takisto dokázali odstrániť mnoho záporov, ale k Jacksonovmu opusu magnum sa im nepodarilo priblížiť. Pán prsteňov je totiž iba jeden a v jeho predĺžených verziách môžeme stráviť v Stredozemi takmer o tri hodiny navyše. A stále je to málo, šeredne málo.  9/10
