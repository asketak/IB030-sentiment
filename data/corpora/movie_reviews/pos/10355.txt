Druhá Čínsko – Japonská vojna trvala od roku 1937 až do 1945. Čína viedla obrannú vojnu až do 12.12.1941 kedy vyhlásila vojnu Japonsku a jeho spojencom. Tým sa ocitla po boku svojich spojencov USA, Veľkej Británie a Sovietskeho zväzu a tak sa  táto miestna vojna stala svetovou. V Čine je 23 provincii a provincia Che–nan je  najväčšou, leží v okolí Žltej rieky a vo vojnových rokoch 1938 až 1945 bola obsadená a pod správou Japoncov. Film mapuje 3 katastrofy v tejto provincii, obdobie sucha, nálet kobyliek a Japonskú agresiu. Hovorí príbeh 30 miliónov ľudí, ktorí za jedlom prešli 1012 km za 106 dní počas ktorého zahynulo viac ako 3 milióny ľudí. Dej filmu sa prelína 3 pásmami. Útek civilistov za potravou, akým spôsobom sa zachovala vláda Chiang Kai – sheka a úloha korenšpodenta časopisu Time pri záchranných operáciách v prospech hladujúcich. V skutočnosti film poukazuje, ako sa ľudia správali v priebehu utrpenia a hladu. Čo všetko sa dá ponúknuť za jedlo, dokonca aj osobná sloboda ale aj tradičná čínska rodinná etika. Je to zároveň aj skutočnou udalosťou o vládnej korupcii, byrokracii s úžasným spôsobom vyrozprávanou históriou. Ide o výborný film, ktorý nás núti premýšľať o tom, čo je najdôležitejšie v živote ľudí keď čelia katastrofám. A nemusí to byť len vojna.
