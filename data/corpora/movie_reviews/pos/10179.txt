Závěrečný díl byl epický a takřka dokonalý. Fenomenální Alan Rickman, budiž mu země lehká. Ale i mnoho dalších herců by si za tu podívanou zasloužilo svůj piedestal (skvělá Maggie Smith, Fiennes a překvapivě i Daniel Radcliffe). Emoce většinou fungují na 100% (Severus Snape a jeho skon, obrana Bradavic...) a když ne, vynahrazuje to dokonalý soundtrack, "Courtyard Apocalypse" je prostě úžasně emotivní song, Desplat v tomto filmu ukázal své nesporné kvality. Zkrátka, finále jak má být. Jako fanoušek knižní předlohy bych si jindy neodpustil jisté výtky, a za první část "Relikvií" by byly na místě, ovšem druhá a finální část mě naprosto odzbrojila. český dabing nebyl z nejlepších, ale rozhodně jsem slyšel i horší. Rickman byl například nadabován už od začátku série výborně a to už nemluvím o Voldemortovi alias o Táborském. Ten se v dabování tohoto arcizloducha vyloženě vyžíval a nadaboval ho víc než skvěle.  Dávám plné hodnocení a sakra, opravdu toho nelituji!
