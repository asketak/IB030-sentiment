Napriek očakávaniu a extrémne silnému posolstvu a téme ma snímok po pocitovej stránke nejak výrazne nezasiahol. Réžiu a celkové spracovanie by som si vedel predstaviť aj inak, išlo z toho vytrieskať podstatne viac. Našťastie mal režisér šťastnú ruku na hercov čo celkovému dojmu výrazne pomohlo, hlavne J. Lewis bola fantastická. Jej tie postavičky jednoduchých, prostých, niekedy aj nahlúplych dievčat idú geniálne, to vždy zhltnem aj s navijakom (napr. vo filmoch Čo žerie Gilberta Grapea, Kalifornia...). A B. Pitt to je v tomto jeho období už klasika, typická póza rebela, len tu rebeloval až moc. Obaja ma teda bavili po celý čas. Navyše slabšie miesta vo filme môže divák vyplniť premýšľaním nad témou a morálkou trestania detí hrdelným trestom. Hlavne keď uvážime, že v mnohých prípadoch za kriminalitu detí si môže spoločnosť sama. 70/100
