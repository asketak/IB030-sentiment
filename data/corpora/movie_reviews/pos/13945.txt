Pořádná nálož zábavy. Stala se mi tady zajímavá věc. Kdysi jsem viděla Avengers bez toho, aniž bych vůbec znala ty hrdiny.... a teď jsem zkoukla jednotlivé příběhy Hulka, Ironmana, Thora i Kapitána Ameriku a vytvořila se mi z toho pěkná skládačka. Moc se mi líbí, jak dokáží jednotlivé postavy skloubit dohromady. Každý je jiný. Jeden je jakýsi bůh, jeden technický génius, jeden vědec, který doplatil na pokusy na sobě samém, voják s napumpovanými svaly a i "obyčejní" lidé jako Black Widow nebo Hawkeye. Každý tady ze sebe ukázal to nejlepší. Byl to jak akční nářez plný neskutečných triků, tak i legrace, kde perlí Ironman.... "Jen se hni, muflone." Ten cynický tón je v jeho podání k sežrání (i český dabing se mi líbí). Ale ostudu si netrhnul ani zelený chlapák, který udělá vrf, zatne pěsti a buší do čehokoli kolem sebe. To bylo roztomilé a k popukání. Scarlett Johansson to tady moc sluší, což platí i pro nabušeného Chrise Evanse. Herecká hvězdná sestava v cool napínavém příběhu s bezvadnou hudbou.
