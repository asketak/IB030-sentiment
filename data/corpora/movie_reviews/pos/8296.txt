No priznám sa, keď sa počas úvodnej sekvencie pádu ruskej kozmickej lode objavil dátum 25.6.1982, premohol ma krásny pocit. Pocit, že to bude jeden skvelý homage ( pocta ) slávnej Carpenterovej VECi. Ten dátum totižto v skutočnosti značí premiéru práve spomenutého filmu. No a keď sa v titulkoch objavili pri trikoch a efektoch mená pánov Gillis, Woodruff Jr., Skotak, očakávania stúpli vysoko. Títo majstri praktických efektov a miniatúr, v dnešnej predigitalizovanej dobe už takmer vôbec nemajú také uplatnenie, ako v minulosti. A dokázali, že mechanické, ručne vytvorené efekty ( na ktorých bazírovala aj spomínaná VEC ) sú stále atmosférickejšie, ako akokoľvek dokonalé CGI. Ale nielen trikmi je film živený. Obsadenie je fajn, nechýbajú skvelé odkazy na Carpenterov spektákel, atmosféra je na túto kategóriu výborná a čo na tom, že je to všetko vlastne iba 90% vykrádačka všetkého doteraz videného. Má to švih a gule. A hlavne, vracia sa ku koreňom, síce neoriginálne, ale zato po hlave.
