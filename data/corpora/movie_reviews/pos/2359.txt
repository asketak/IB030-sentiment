Odporúčam všetky ako aj tento komentár čítať až po zhliadnutí filmu, aby ste si urobili naň vlastný názor. Rozdelilo sa to tu na dva tábory ľudí, kde jedni hovoria, aká to bola hnusná žbrnda, a druhí túto "žbrndu" ospevujú. Dalo by sa povedať, že tí prví sú prevažne kritici a náhodní ľudia (nefanúšikovia), kde pri druhých sú to práve tí fanúšikovia. Jednoducho povedané, film milo prekvapí a poteší hlavne fanúšikov. A teraz už k samému filmu... úvod naozaj veľmi pekne prepojený s Man of Steel z trochu iného uhla, práve toho Batmanovského. Miestami sa mihnú nepochopiteľné časti, ale nekazí to nejak divácky zážitok. Jednou z nich je asi 5 minútový súboj hlavných superhrdinov, po ktorom príde rýchle, "až" pár sekundové preladenie z nepriateľov na priateľov doslovne na život a na smrť. Ako vždy, impozantná hudba v podaní Hansa Zimmera, tentokrát aj so spoluprácou Junkie XL. Affleckovi nový kostým a úloha výborne sadla, no jediné, čo som zo začiatku nemohol veľmi prekusnúť, bolo pre-obsadenie Alfreda. V trištvrte filmu milé spestrenie, kde prichádza na bojovú scénu aj ženská prítomnosť (Wonder Woman) a chabá snaha oboch superhrdinov o kúsok odľahčujúceho humoru. Hlavnou témou snímky je práve Superman, okolo ktorého sa celý dej točí a vytvára kompletnú zápletku dejovej línie, ktorá dokáže v pohode upútať. Napriek všetkej negatívnej kritike som si film užil a myslím si, že vznikol celkom vydarený počin s naozaj príjemným a pre fanúšika priam strhujúcim zážitkom. /80%/
