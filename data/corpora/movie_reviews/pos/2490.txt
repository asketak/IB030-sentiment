První setkání s čirým filmovým Lucemburskem dopadlo prakticky na výbornou. Neznámý jazyk, místa, okolí, lidé nebo herci...to všechno přispělo k tomu, že jsem absolutně nevěděl, co od takového filmu očekávat. To zajímavé na tom dělal především příběh, který si už na první pohled zasluhoval pozornost. A po shlédnutí můžu říct, že naprosto oprávněně. Ta neznalost lucemburské mentality způsobila, že jsem každou další minutou netušil, co se může stát. Režisér tu naprosto perfektně vykreslil dvě lidské dušičky, které svoje dětství prožívali tak, jak jim v dané chvíli náleželo. Sice to místy byl lidský hnus, co svému okolí prováděli, ale na druhou stranu se jim nedala upřít upřímnost si hrát a dětství si užívat. Režisér to naprosto přesně vystihl, takže zatímco mi z nich bylo zle, zároveň mi bylo i hodně smutno. Škoda jen, že závěr mi vyzněl tak trošku do prázdna.
