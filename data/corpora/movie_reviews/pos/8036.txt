Tak nám Harry Potter a profesor Xavier stvořili monstrum. A jak se jim u toho vedlo? Ne tak, jak by člověk chtěl.   Pokud bych to měl k něčemu přirovnat stylem vyprávění, vizualizací a celkovou atmosférou, tak určitě Sherlock Holmes a Van Helsing. Samozřejmě to nedosahuje Sherlockových kvalit a taky to není digitální flusanec jako Van Helsing. Ale něco uprostřed. Celkově to nenadchne a ani nezklame. Viktoriánský Londýn na počátku průmyslové revoluce je super, drží si atmosféru a doplňují to skvělé dobové kostýmy. Samotní herci jsou největším kladem filmu. Poblbaný Igor je zamilovaný, správný a chytrý člověk, mezitím co začínající doktor Frankenstein je sveřepný, roztěkaný, cílevědomý a celkem magor. Dohromady ale tvoří duo, které obelstí samotný život a smrt.   Radcliffe v roli Igora si mohl dovolit trochu polevit. Nehraje tak prďácky jako v Horns, ale ani tak se nemá za co stydět. Za to McAvoy a jeho Victor Frankenstein je nadprůměrně výš než pan Potter. Kamera klasicky velkofilmová, soundtrack mi nějak unikl a celkovej dojem z technických věcí je super, není to okatě digitální (až na ,,opičku,,) a na nic si to výsledku nehraje. Pokud by tímhle stylem oživili Mumii, Draculu, Vlkodlaka a Příšeru z Černé laguny tak bych se nezlobil.   Zkuste to a uvidíte sami. Není to nic náročnýho a film stihne zabavit. I když finále jsem si představoval Shakespearovsky tragické. Nevadí. Dobrý nadprůměr, ale čekal jsem maličko víc. 4* a.k.a 74%
