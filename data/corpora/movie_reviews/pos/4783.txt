Film, ktorý nie je pre teenagerov, ktorí hľadajú lacné ľakačky, či vyvražďovačky s litrami krvi. Určite to nie je film pre každého. Najväčším plusom je dobová atmosféra. Je naozaj temná a stredoveká. Naopak oproti iným užívateľom, mne tam tie modlenia a kresťanská tématika sadli ako uliate. Veď práve s kresťanstvom je čarodejníctvo späté a práve to pomohlo možno aj atmosfére v tomto filme. Herecké výkony sú prekvapivo dobré, takisto hudba, ktorá privodzuje napätie a strach. Pomalé tempo mi až tak neprekážalo. Čo mi vadilo je však to, že to nevygradovalo do absolútneho vrcholu. Áno, posledná pol hodina filmu je oproti prvej hodine strhujúca, ale predsalen som čakal na niečo, čo neprišlo. To čakanie a pocit úzkosti z nepoznaného bol však navodený výborne. Takisto negatívom bol záverečný tanec pri ohni. Ten si mohli filmári radšej odpustiť. Niečo medzi 3 a 4*.
