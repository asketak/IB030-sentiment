Dlouho odkládaný hororový béčkový klenot z devadesátých let dopadl nakonec velmi přívětivě. Film mě držel po celou dobu pozornou a i přes pomalejší tempo na začátku jsem nezlomila hůl, protože už první dvě minuty stály docela za to a byly předzvěstí pozdější slušné atmosféry a gore. Pokaždé když příjde na scénu zrůda, je opravdu na co se dívat, protože maskéři se slušně a kvalitně vyřádili, monster look působí vážně nepříjemně a ještě když se ometá kolem slepé dcery během noci u její postele, nepřináší to zrovna dobré pocity. Minusovými body je určitě na druhé straně klišovitost. Zrůda je všude, ale nikde. Hodně dlouho se jí daří být v utajení, i přes to, že si na zámku běhá jak na závodech. To stejné platí i o velmi náhodném finále, kde byl zvuk rychlejší než světlo, ale to ráda opomenu, protože na svou dobu je Castle Freak obstojný film, který umí hlavně vyděsit.
