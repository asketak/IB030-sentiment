V dokumentu zazněl názor, že fenomén Večerníčku -jakožto důležitá součást naší kulturní identity, potažmo i výchovy- skončil zhruba kolem roku 2000. Souhlasím. Vinou zaplavení kin a televizí hollywoodskými animáky (a tedy ztrátou dosavadní výjimečnosti tohoto formátu) a vinou možnosti pustit si kdykoli DVD s jakýmkoli animákem. S tím asi opravdu nešlo nic dělat, ale vzdát se zahraničním animákům nadobro s tím, že slavné éře česk(oslovensk)é animace už odzvonilo? Opravdu bylo nutné přesouvat Večerníček do horšího času a na ČT2? A podobné to je bohužel v Česku i s podporou animáků obecně. Na Českých lvech letos dokonce přestaly udílet ceny za nejlepší výtvarný počin roku (zpravidla udílený animovaným filmům)! To jim nedochází, že i animáky potřebují uznání a mediální podporu?
