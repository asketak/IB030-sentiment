Velmi ostře krájí režisér jednotlivé scény a nahé nám je servíruje jednu za druhou tak, jak hlavní hrdinové postupně spějí ke svému osudu. Někdy jsme jen figurky... Loutky v rukou minulosti, chtíče, poddajnosti a těch druhých. Děj ubíhá bez zbytečných řečí. Do hlavního hrdiny je možno se velmi snadno vcítit. Dobro a zlo tady nejsou otázkou volby, ale života. Jen bych byla radši, kdyby dané, velmi těžké téma, bylo pojato odtažitěji, s větším nadhledem, humorem či noblesou, neboť pro syrovost, hrubost a vulgarismy se patrně k jeho sledování víckrát nevrátím. Ale to je asi otázka vkusu a naturelu.
