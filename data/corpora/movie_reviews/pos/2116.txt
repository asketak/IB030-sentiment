Spoilery. Tie najbizarnejšie postavy fyzicky. K niektorým hercom: Jessica Lange je po 4.x mrcha, tentoraz s nemeckým prízvukom a vie dokonca aj spievať. Hrá ženu, ktorej osud nedoprial vytúženú kariéru a slávu a ani na sklonku života sa nevzdáva a nedokáže si priznať, že už dávno nie je zaujímavá (žeby nejaká paralela s životom tejto oscarovej herečky?). Každopádne zaujímavý záver kariéry.  Evan Peters po 3.x hlavný mužský klaďas, už by sa mu hodilo niečo iné, aj keď svoje úlohy zvláda dobre. Finn Whitrock exceluje v roli originálneho psychopata, ktorého postava rastie každou časťou. Opäť zaujímavá kamera aj strih, výborné flashbacky alebo predstavy, ktoré zvyšujú napätie. Seriál sa dokáže zastaviť aj pri osude nepodstatnej postavy, len aby mrkol na pozorného diváka a ukázal mu prepojenie s predchádzajúcou sériou AHS, ale robí to scenáristicky a režijne precízne. V neskorších dieloch sa príliš často scenáristi vracajú k minulosti postáv, čím spomaľujú aktuálny dej preto, aby prehĺbili vzťah diváka k postavám, čo nie je vždy k úžitku ako napr. v prípade postavy Dannyho Hustona. Ako sa ukáže, postavy, ktoré výrazne dejom nehýbu, sú v závere využité len ako figúrky. Záver je nakoniec dôstojný pre kľadasov a hlavnú postavu, pričom hriechy rozporuplných postáv sú vykúpené ich životom.Táto séria sa nedá považovať za maximum, ale fanúšikov a niektorých kritikov určite poteší.
