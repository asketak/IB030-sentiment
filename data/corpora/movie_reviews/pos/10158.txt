"Je těžší předstírat, že něco cítíš, než předstírat, že nic necítíš." Tak ono je to oboje těžké a o téhle základní myšlence film vypráví tak originálně a při všech těch zábavných nesmyslech i chytře a přitom srozumitelně, že jsem se nadchla. Film má fůru logických slabin a chápu, že se líbit nemusí, ale mě se líbil velice. Je pravda, že první půlka v hotelu byla mnohem lepší a nikam se mi odtamtud nechtělo, protože ta diktatura v lese byla příšerná a dost právě tu první část popírala. Film výborně pracuje s hudbou a vůbec, chtěla bych být kočenka nebo vlaštovka.
