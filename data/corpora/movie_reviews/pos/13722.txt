ž pri dokončovaní svojho komerčne najmenej úspešného filmu mal Cameron pri strihu voľnú ruku. Pod jedinou podmienkou - musí dodržať stanovenú dĺžku.  Za obeť krátenia tak veľmi prekvapivo padla hlavná myšlienka a pointa jeho vysnívaného projektu. Z dnešného pohľadu nepochopiteľne nepríliš priaznivo prijaté sci-fi však „železnému Jimovi" nedalo spať a v roku 1993 bola uvedená jeho pôvodne zamýšľaná podoba. Po navrátení vyše pol hodiny materiálu sa vyznenie filmu kompletne zmenilo. Nebudem spoilerovať, pretože mnoho z vás tento skvost v tejto podobe nepozná, takže napíšem iba, že  vďaka novému koncu získal film na naliehavosti a zmysluplnosti. Rozpracovanie vzťahu dvoch hlavných hrdinov zase pomohlo pri diváckom sympatizovaní s postavami. Priepasť sa tak okamžite v očiach diváckej aj kritickej obce rehabilitovala a kinoverziu bez problémov prekonala. Cameron sa po tomto úspechu rozhodol aj pre rozšírenú verziu svojho druhého Terminátora. Zmeny v ňom však nie sú tak zásadné a rozšírenie občas zbytočne brzdí tempo rozprávania. Za pozornosť ale takisto stojí. Rovnako ako režisérska verzia Avatara.
