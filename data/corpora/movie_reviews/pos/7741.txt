Kráľ romantických komédií Richard Curtis sa po vydarenom, ale nie príliš úspešnom Boat that Rocked vrátil k žánru, ktorý mu ide najlepšie. Aj keď v trochu inej podobe. Nejde tu primárne o romantiku, ale štúdiu života muža a jeho vzťahu s rodinou, hlavne s otcom v skvelom podaní Billa Nighyho. Chytľavý Sci-fi námet je iba pozlátkou k rozvíjaniu situácií, ktoré dokážu chytiť za srdce tak silno, že takmer nikomu nebude vadiť, že celá nadprirodzená linka nemá vôbec funkčné pravidlá. Na logiku sa tu nehrá a ak by mal niekto námietky, spoľahlivo ho umlčí úsmev Rachel McAdams.
