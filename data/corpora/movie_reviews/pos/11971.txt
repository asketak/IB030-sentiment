Del Toro rules. Očakával som nadštandardný akčný film s mojou obľúbenou Emily, no dostalo sa mi ďaleko, ďaleko viac. Moje očakávania boli rozdrvené soundtrackom (ktorý tam neskutočne sadol) a tým, čo sa odohrávalo pred mojimi očami. Spočiatku celkom odhodlaná Emily   napokon ostáva zatienená staroškolskými obludami Del Torom čo by pána v khaki obleku, a Brolinom ako "doughy prick" de la flip flops. Má to vypäté momenty, má to psychologický rozmer, má to spád, má to ozvučenie má to proste gule veľké ako mexiko, pričom to ostáva neskutočne autentické. Ak si zoberieme napríklad takú scénu eskortovania z Juarez, v ktorej sa na pár rán zo samopalu nič akčné nedeje, pocit vzruchu akým disponuje aj vzhľadom na tento fakt, je enormná. Aby to celé nevyznelo v neprospech Emily, bola skvelá, no jej rola prostredníka medzi divákom a prašnými ulicami s visiacimi zohavenými telami akoby exteriérovými doplnkami mala skutočne limitované možnosti. Špeciálne na záver by som vyzdvihol réžiu. Všetko to sadlo skoro dokonale, už pri Prisoners som mal pocit že režijne si Villeneuve počínal skvele, taktiež som prežíval neistý pocit z úvodnej stopáže, a napokon som bol usadený hlboko do sedačky pribúdajúcimi minútami. Nebudem klamať, no na niečo takéto si rád zvyknem, a ak si kvalita produkcie udrží nastolenú kvalitu, pán Villeneuve má o mňa ako vďačného fanúšika postarané.
