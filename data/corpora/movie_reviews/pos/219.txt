Veľkofilm, kde je všetko na svojom mieste, ešte aj tá propaganda, samozrejme z pohľadu autorov. Masové scény, politika s intrigami, dobrý báťuška Stalin, a ešte aj na romantiku sa medzi strelami našiel čas. Nie však veľa, a aj napriek dĺžke celej série Oslobodenia sa niektoré veci zdajú skratkovité. Hitler s Mussolinim dostali dostatok priestoru na svoje nervózne scény, aby sa ukázalo, ako im to nejde, a bolo to v kontraste s pohodou v sovietskom velení, kde Žukov a Stalin vojnu zvládali s pokojom Angličana.
