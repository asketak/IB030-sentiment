Jediný seriál na světě, který bude aktuální ještě za tisíc let. Ta obrovská nadsázka, ironie a možnost dotáhnout všechno do totálního absurdna - díky tomu, že se seriál odehrává v budoucnosti - je originální. Futurama sice nemá tolik sérií, ale dokáže si udržet vysoko nastavenou laťku. Ať už si pustíte první, nebo třeba čtvrtou řadu, rozdíl v kvalitě je opravdu naprosto minimální, takřka žádný. Matt Groening a jeho tým měl už dávno přestat natáčet zbytečné nové epizody Simpsonů a naplno se věnovat tomuhle sci-fi animáku. Futurama totiž ještě svůj potenciál nevyčerpala a má divákům stále co nabídnout, aniž by se zbytečně opakovala.
