Pamětnická romantická komedie, jaké mám ráda, protože ukazují módu, účesy, mravy i atmosféru doby, ve které byly natáčeny. Milý naivní trošku překombinovaný příběh o snaze matky v podání Antonie Nedošínské vyřešit neutěšenou rodinnou finanční situaci a zadlužení svého penzionu výhodným sňatkem své vzdorovité dcery Věry Ferbasové se sice obstarožním, ale bohatým bankéřem - podvodníkem. Zajímavostí je, že krásné mladé dívky se tehdy odmítaly za bohaté staříky provdat, zatímco dnes na ně pořádají hony. Film je to příjemný, s řadou vtipných situací, převážně studiovou výpravou, dobrou hudbou a pro tu dobu typickými divadelními výkony a předvídatelným koncem.
