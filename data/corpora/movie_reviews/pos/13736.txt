Dokonalý príklad toho, ako sa majú robiť veľké osudové romance pre novodobé publikum. Audiovizuálne úchvatné, dejovo strhujúce a herecky perfektné dielo. Joe Wright sa po vynikajúcej Pýche a predsudku vybičoval k maximálnemu výkonu a predviedol obrovské množstvo filmárskeho kumštu, ktorého vrcholmi sú päťminútový neprerušovaný záber na pláži a záverečná pointa, ktorá vtisne slzu do očí aj tomu najväčšiemu drsňákovi. Nepochopiteľne zapadnutý skvost bol ocenený Oscarom za hudbu (veľmi originálnu, mimochodom) a šiestimi ďalšími nomináciami.
