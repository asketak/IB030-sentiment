Tohle je jeden z těch opravdu nejlepších dílů. Zločin je sice poměrně jednoduchý, ale Columbo u jeho rozuzlení exceluje. To, jak už od prvních okamžiků, kdy ještě netuší, že bude nějaký případ vyšetřovat, vytáčí vraha (roztržené roucho) a pak se začíná vyptávat („Rád pracuji s otázkama, připravil jsem si pro vás nějaké.“ ), je v tomto dílu fakt super. No a ten závěr, kdy ješitnost vraha (Hector Elizondo je fakt úžasný diplomat...) uspí jeho pozornost a on neodolá tomu přijímat od Columba poctu, že ho přechytračil a to, co následuje pak... no, prostě exkluzivní! Jednoznačně 5 hvězdiček - 100%!
