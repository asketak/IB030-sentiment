Dobrý nápad Zdeňka Podskalského st., který kupodivu nestárne a pobaví i dnes. Nehledě na to, že se tímto připomenou mnohé tehdejší velice známé písničky. A vtom je právě to kouzlo. Dialogy, monology či vyprávění je ve většině textu složeno z úryvků písniček své doby, které jsou pochopitelně zpívané. Role záletníka Alfonse Karáska byla Miloši Kopeckému šitá přímo na míru. On to v podstatě ani nehrál, neboť dnes víme, že záletníkem a milovníkem žen byl i ve svém soukromém životě. Zábavná takřka estrádní TV povídka mající motto ´obraz dnešních mravů se zpěvy´ byla v TV zábavě rozhodně trefou do černého.
