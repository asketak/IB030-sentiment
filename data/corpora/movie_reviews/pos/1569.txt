Řekla bych, že označení žánru jako "drama" je matoucí, já bych film zařadila do škatulky absurdní komedie (ostatně i název je vlastně krutý vtip). Režisér s radostí patologa, pro kterého je práce koníčkem, zkoumá podrobně své postavy na pokraji rozkladu - podobně jako postava Karla Rodena svůj exkrement. Napadá mě srovnání s českou tvorbou Miloše Formana (hlavně s "Hoří, má panenko"), jenže tohle se zavrtává opravdu až "do dřeně".  Stejně jako u svého předchozího snímku Petr Václav nenabízí žádnou "cestu ven". Prostě jsme ve srabu a hotovo. Na konci jsem postrádala logiku a také manželku bachaře, jejíž postavu by myslím bylo lepší úplně vyškrtnout. Střídání barevného a černobílého materiálu mi nepřipadalo smysluplné. Ale celkově jsem byla při odchodu z kina spokojena, jestli se tedy dá tohle slovo v souvislosti s tímto filmem vůbec použít.
