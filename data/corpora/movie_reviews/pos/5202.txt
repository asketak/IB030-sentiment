Pozor, pozor, pozor!!! Neviem ako to je možné, ale ja, najväčší odporca komiksových filmových spracovaní, a to hlavne Marveloviek, fuj, fuj, fuj, si pozrel film v podobnom duchu ako tie ostatné kraviny ako Thor, Avengers, Spiderman, Hulk, X men a  ja neviem čo všetko ešte. A páčilo sa mu to. Počas sledovania som sa nad tým neraz, pozastavil. "Človeče ako sa ti to môže páčiť?" No, bude to asi tým, že ide o bezkonkurenčne podarený film a pre mňa najlepší kúsok od Marvelu.  Veľmi inteligentný scenár a dej, ktorý je rozsekaný do niektorých časových úsekov, uvoľnene a príjemnou zmenou doprevádza lahodnú vizuálnu stránku. Keď sú CGI efekty takto dobre nastrihané a dávkované, nemôžem proti nim povedať ani len krivé slovko. Postáv bolo málo ale za to sú kvalitne zahrané, dej je jednoduchší, žiadne dramatické prevraty a podobné  zbytočnosti sa tu na šťastie nekonajú. Čo je však najväčšie plus tohoto všetkého, to je neskutočne podarený humor, hlášky sú tak parádne, ono je to ten klasický americký fekálny humor ale je tak podarený a z každého miesta príde tak nečakane, že som sa na tom smial. A to sa nesmejem ani pri komédiách. Jediné čo mi tu tak trocha zavadzalo bolo extrémne zbytočné násilie a chladnokrvnosť. Chápem prečo to tam bolo ale ja som im to nežral, to bolo veľa a zbytočne.   Neviem ako zarytým fanúšikom ale mne to neskutočne sadlo. Akoby sa všetky pozitívne prvky predošlých komiksoviek spojili do tohoto zlom naplneného diela.
