Hororový začátek s rakví stanovuje atmosféru pro příběhy SH tak trochu typickou, stejně jako jsou typické i ostatní aspekty - důmyslný plán jak někoho obalamutit a zakrýt tak zločin, v tomto případě se tedy vyhnout pomstě. (Zde bezejmenný) inspektor Lanner má jako vždy hned jasno, Brettovy oči opět dokonale hrají, samotná jeho dikce znovu brilantně utváří postavu geniálního detektiva, Watson si plní to své zmatenými a nechápavými pohledy na své spoluhráče a navrch v tomto díle paní Hudsonová krásně spráskne ruce nad hromadou Holmesem rozházených papírů. No, co víc si přát?
