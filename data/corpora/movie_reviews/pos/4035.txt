No takto nejako to vyzeralo, keď sme chceli v teen veku zbaliť nejakú babu. Takže postavám ani nemôžem vyčítať, že sú tak neschopné. Inak tak trochu Lásky jedné plavovlásky 90. rokov, kde sa občas cítime za postavy trápne a to bolo aj Gedeonovým zámerom. Issová nech sa už preboha nikdy nedáva ostrihať nakrátko, to už radšej dohola. Tie otrepané jablká ako symboly všeličoho vážne nie sú najšťastnejším riešením, ale aspoň v tej vani vyzerajú štýlovo. Záver sa nesie v duchu pokusu o art, čo sa u mňa bije s tou super indie atmosférou predchádzajúcich minút. Prečo Gedeon po Idiotovi sekol s režírovaním, je záhada, po ktorej radšej nechcem pátrať, bohvie čo všetko je prehnité v zákulisí českej kinematografie.
