Dlho som s Pýchou bojoval. Aj keď používala silné zbrane (kvalitných hercov, réžiu a najmä kameru), nevedela ma dostať na svoju stranu, lebo kostýmové romance vôbec nie sú moja šálka kávy. Ale nakoniec, keď už to vyzeralo na jej neodvrátiteľnú prehru, ma zlomila v posledných scénach a definitívne som kapituloval. Konečný verdikt: podarený film, ktorého prípadné nedostatky idú výlučne na vrub predlohe.
