V tomhle jsem jednoduchej a mám ty hollywoodský patosárny někdy radši než precizní realistické snímky. I proto na mě letos zapůsobil víc Everest v kině než Pád do ticha doma (a ve velkém plátně nebude ten zakopaný pes, protože Touching the Void ho podle mě nutně nepotřebuje). O co je "Pád" realističtější, upřímnější, fyzičtější a řekl bych poctivější, o to na mě Everest působil víc majestátem hor, nevyhnutelnou prohrou tváří v tvář monumentální přírodě a ždímal ze mě emoce, tak jak to mám rád. Důležitou úlohu hrají v "Pádu" komentáře, které jsou perfektně "režírované" a sestříhané, přehledně doplňují hranou část filmu, ale občas na mě působili zcizujícím dojmem. Samozřejmě tady pouze licituju, jestli byl film super super nebo jenom super. Byl super a pro všechny milovníky hor je to jasný Musovid.
