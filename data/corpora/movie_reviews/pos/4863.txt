Do tohto filmu sa mi, pravdupovediac, veľmi nechcelo. Trailery ma nezaujali úplne na sto percent a rozporuplné recenzie zrazili moje očakávania na minimum. No, ale chvalabohu, že som si to pozrel! Som v zásade nadšený a skoro nemám, čo vytknúť. Del Toro nezaprie svoju lásku k temným rozprávkam a gotickým príbehom, celý audiovizuál je nádherný (pripomenul mi Burtona, keď ešte nebol senilný). Tie stavby, stroje, kostýmy. Krása. Iste, príbeh nie je príliš originálny, ale nevadilo mi to. Tá atmosféra ma totálne pohltila. Niežeby to bolo príliš strašidelné, ale skôr takým svojským spôsobom temné. Potešilo ma, že duchovia neboli len za klasické creepy rekvizity, ale mali celkom špecifickú úlohu v deji. Herci skvelí (hlavne maniakálna Jessica Chastain bola na zožratie). Možno by som to tu a tam pokrátil, ale inak skvelá práca.
