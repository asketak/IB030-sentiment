Začal bych tím, že si určitě musím brzy doplnit mezeru ve vzdělání Hitchcockovým orignálem, protože i jeho novější remake dosahuje značných kvalit. Lži a intriky se tu protínají jako pavučinová síť, do které se později začne zaplétat samotný nenasytný pavouk a mazanější moucha vyzraje nad předem daným osudem. Michael Douglas mi těžce připomněl svého Gordona Gekko z Wall Street, kde sehrál velmi podobnou roli sebevědomého manipulátora, který se též živil jako burzovní makléř. Tentokrát se však povýšil na extra penězochtivou svini, proti které jsou nevěrná žena a obyčejný zloděj skoro "vzornými občany".
