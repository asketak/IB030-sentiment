Jedná se sice o zlodějský snímek jakých vzniklo v podstatě spousty, ale přeci jen je po přirozeném úvodu představení všech postav a dějově příprav na onu loupež daleko svižnější a akčnější. Dějová linka je také v jedné podstatné věci odlišná. Parta jde loupit, ale neví že jde o lest a pomstu jejich bývalého člena gangu. Prostě mu skočili, jak se říká, na špek a tak se zdánlivě banální loupež zvrhne v děsivou přestřelku a štvanici, která jakoby neměla konce a která nezůstane bez obětí. Snímek tak svým tempem a akcí dokáže přinutit neodtrhnout oči od celého dění a vychutnávat si každičkou vteřinu skvělé akční adrenalinové podívané. Za zmínku také stojí, že se po celé stopáži objevují odkazy na velice známé starší snímky různých žánrů. Jako příklad uvedu závěrečnou scénu z filmu ´Butch Cassidy a Sundance Kid´ a to, jak Paul Newman s Robertem Redfordem ve svých rolích vběhli do náruče smrti během přestřelky. Ano, tato scéna je i tady. A mnoho dalších. Tentokrát se jedná o skvělou filmovou práci.
