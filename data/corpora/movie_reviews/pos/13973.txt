Po letech jsem se z nostalgie vrátil ke staré osvědčené německé klasice. Sice někdy až třeskutě vtipné hlášky nebo dialogy kouzelného českého dabingu už nejsem schopný citovat doslova tak jako kdysi, ale pořád si myslím, že tato legenda není jen tak ledajaké - řečeno metaforicky - bezpohlavní porno, jakých se dnes produkují neskutečná kvanta. Josefína je legenda a takovým patří čestné místo na piedestalu filmových dějin bez ohledu na žánr. Totéž samozřejmě platí i o některých jednotlivých scénách (zejm. scéna s farářem). Samozřejmě kvalita prudce poklesla u pokračování, které jsou méně dějové a v nichž v hlavní roli už neexceluje přirozeně půvabná Patricia Rhomberg. Belle Époque! Belle Oeuvre!
