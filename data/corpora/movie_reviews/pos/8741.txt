Do kina jsem šel s tím, že jdu na pokračování osudů lidí, se kterými jsem prakticky vyrůstal. Nečekal jsem žádnou akci ani dechberoucí umění, doufal jsem, že s trochou nostalgie prožiju příjemné 2 hodiny. Musím říct, že mé očekávání bylo naplněno a skvěle jsem se bavil. Bohužel, nejsem už na střední ani na vysoké, kdy jsem prožíval první tři díly a logicky i představitelé a jejich postavy trochu zestárli a řeší jiné problémy než tehdy, takže srovnávat s atmosférou původní trilogie jde těžko. Nálada a duch však zůstaly a já jsem nadšen, že tento film vznikl (i když s podporou produktů a značek). PP tam byl ale nijak mě neurážel, jsem radši když auta nemají přelepený znak. Rozhodně doporučuji všem, kdo si oblíbili Štěpána a Kendyho, jsem přesvědčen, že se jim film bude líbit, zasmějí se, nebo aspoň usmějí v mnoha rozhovorech a malinko se s pocity vrátí do doby před mnoha lety. Film je určen jim, ostatní ať na to nechodí. Pochvalu zaslouží i dětští představitelé. Pátou * za Pardubice v závěrečné písničce :-)
