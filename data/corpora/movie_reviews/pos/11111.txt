Úžasný příběh ikony swingu s milou patinou romantického sentimentu. Vůbec nevadí malé nepřesnosti v biografii G.M. ani místy - z dnešního pohledu- poněkud topornější herectví. Je jiné, ale je sladké. Tenhle povedený Hollywood 50.let patří spíš mezi náladové filmy, tedy alespoň na mě takhle funguje. Skvělá hudba, skvělí hráči, nesmrtelný Glenn Miller a jeho band.  "Plechy ostré jako žiletky, k tomu medové plástve saxofonů s klarinetem a rytmika šlape jako hodinky":-)
