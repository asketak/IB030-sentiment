Před J.J. Abramse byl postaven nelehký úkol. Navázat na legendární sérii po tolika letech není nic záviděníhodného. Naštěstí to byl právě J.J. Abrams, který dostal tento úkol. Rozhodl se jít cestou nejmenšího odporu. Celý film je založen na všudypřítomné nostalgii předchozích epizod a šabloně 4 epizody. Myslím, že z toho nebude nikdo naštvaný, ale taky se nikdo nedočká ničeho revolučního. Myslím si, že nikdo ani nechce Star Wars nijak zvlášť předělávat a chce si užít další souboje se světelnými meči. Sedmá epizoda se zkrátka povedla a to v mnoha směrech. Příběh tentokrát je opravdu cíleně vyprávěn a podáván jako začátek nové trilogie a proto místy působí nesourodě a nejasně. Herci hrají dobře a mají dostatek prostoru pro vyjádření svých charakterů. Skvělé jsou i speciální efekty a celková skladba akčních scén, které jsou přehledné a naštěstí jich není moc. Doufám, že postava Kyle Rena se bude dále vyvíjet, postava povstaleckého pilota s přesnou muškou se vynechá a doufám, že se rozvinou postavy Rey a Finna. Velikou výtku mám k některým nelogičnostem v samotném závěru, kdy se časově některé věci nedali zvládnout. Místy to působilo opravdu pitomně. Celkově jsem ale spokojen a doufám, že si další epizody udrží nastavenou úroveň. 85%
