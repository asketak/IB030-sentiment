Jeden by čekal večerníček o medvíďatech, nicméně film s minimem slov vám řekne mnohem víc. Nejvíc mě zaujalo jak lovec v jednu chvíli klečí před medvědem a prosí jej "Nezabíjej mě!" a po té, co se medvěd slituje, tak se jej muž chce pokusit zabít. Chvílemi jsem přemýšlela, co za aktivistu film natočilo, protože pohled zvířat na lidi není vůbec tak hezký. To, co nám může přijít jako roztomilé a veselé je pro zvíře utrpením. Když se muži bavili pohledem na medvídě tápající se po talíři s mlékem, tak vypadali jako stupidní surovci, přitom člověku to přijde běžné a nenapadne ho, že by tím zvíře nějak trpělo. Dost by mě zajímalo, jak film točili, protože mít v hlavní roli grizzlyho asi není uplně psina.
