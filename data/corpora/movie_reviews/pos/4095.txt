Milá detektivka ze starých dobrých časů, kdy ještě měl divák čas na přemýšlení o ději, o pachateli, o způsobu, jak pracují vyšetřovatelé, žádná akce, přibíjení podezřelých k zemi s rukama zkroucenýma za zády... Zkrátka žádná akční blbost, v níž se starší český divák nevyzná. Klasická starší česká práce profesionálně odvedená, s překvapujícími zvraty a ještě překvapivějším rozuzlením. Pár mrtvolek tam přece jen bylo, ale skoro žádná krev. Oni i ti zločinci byli tenkrát nějak lidštější... To mám rád, na tohle se dá koukat - a navíc jsem tenhle film viděl poprvé. Vyšetřovatelé Adamíra a Zounar, lékaři Brzobohatý a Bláha... Skutečná pohoda a napětí zároveň, zůstal jsem u televize jako přikován. Jen jedna otázka zůstala nezodpovězena - byl Moose skutečný blázen nebo to jen velmi dobře hrál?
