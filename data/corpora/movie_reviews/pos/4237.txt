Kazatel (v originále Preacher) je především americká komiksová série napsaná Garthem Ennisem a ilustrovaná Stevem Dillonem, který spojuje žánry western, gangsterka a fantasy horor. Během četby se čtenář dostane do všech koutů Texasu, USA a zavítá na chvílí i do Francie. Komiks zahrnuje mnoho nadpřirozených či mytických bytostí, jako jsou upíři, Bůh, andělé (serafové a cherubíni), ďábel, démoni a jiné. Tolik praví Wikipedie. A přesně takové je i toto filmové zpracování, které svým pojetím, vizuální stránkou a fantasy dějstvím pobouří snad jen neznalé onoho komiksu. Filmové pojetí samozřejmě musí mít své neopodstatněné přednosti, ale dá se říci, že výsledek není vůbec špatný. Ano, ve své podstatě je to takový podivný žánrový myšmaš, ale komiksová předloha je jasně daná a nebylo vůbec jednoduché se mu věrně přiblížit. Jedná se o žánrový snímek, jaký tu ještě nebyl a tak ho nelze doporučit skutečně jen těm, kteří o komiksu naprosto nic nevědí, neboť budou mít ohromný problém tento snímek pochopit.
