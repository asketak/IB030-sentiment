Smrad pálících se židovských těl, masové zabíjení statisíců nevinných lidí a pece puštěné na max, které pod přívalem nových kusů na podpal již nestačí pálit. Do toho všeho mistrovská kamera přilepená k hlavnímu hrdinovi Saulovi, díky které  cítíte z plátna strach a blízkost děsu v koncentračním táboře Osvětim. A navrch, už tak hutné atmosféry, se tu formuje židovský odboj a lidský příběh o důstojném pohřbu Saulovo syna. Saulův syn je silně emotivní film, na který nikdy nezapomenu. Stísněnost zpracování a příběhu mi velmi připomínala Glukowského Metro 2033.
