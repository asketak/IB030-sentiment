"She loves you, yeah, yeah, yeah." Tak tohle JÉ JÉ JÉ je pro mne klasika nejklasikovatější. Klip samozřejmě není a ani nemůže být nic moc, ale John s Paulem podupávají i pějí naprosto perfektně, George je v refrénech spolehlivě podporuje a věčně vyřehtaný Ringo tomu dodává správný rytmus. Dívky přitom ječí nadšením, cosi připomínající kalhotky dokonce přiletí na pódium a já jsem tímto prastarým nářezem unesen stále stejně, jako když jsem ho kdysi slyšel poprvé.
