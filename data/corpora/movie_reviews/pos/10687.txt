Obvykle sleduji seriály až když mají odkrouceno více sezon a nebo po jejich konci (např. koukat poprvé na Breaking bad vcelku bylo celkem fajn), ale tady jsem se odhodlal zapojit dříve. Díky kladným ohlasům. Po dvou sériích musím říct, že seriálový Daredevil už šel asi jen těžko udělat lépe za tyto peníze. Je to produkce Netflixu, takže nemůžeme čekat žádné opulentní scény a díky bohu, tvůrci zavrhli i digitální bordel, který by s tímto rozpočtem musel vypadat hodně směšně.Namísto toho se nám dostává drsného akčňáku, kde se spoléhá spíše na pěsti, katany a palné zbraně. Co mě nejvíce překvapilo byla excelentní choreografie akčních scén. Tvůrci ví co dělají a je vidět, že se neperou žádná nemehla, ale pánové a dámy, co něco umí. Akce je drsná, brutální a stříká z ní adrenalin na všechny strany. Myslím že spousta tvůrců akčních filmů (i těch komiksových) se po shlédnutí Daredevila musela hambou propadnout až do Číny (kdyby bitky v Nolenových Batmanech vypadaly takhle, tak by to byl nářez). V obou sériích je jedna bitka která vyčnívá nadevše a já si je musel vždy zopakovat hned několikrát. V první sérii je to hned druhý díl, kde Matt upadne do léčky a téměř zařve při záchraně uneseného kluka z rukou ruského gangu. Na závěr epizody se vydává ještě nedoléčený, sotva chodící do jejich sídla a tady následuje bitka, která by měla vstoupit zlatým písmem do televizní historie. To se nedá slovy popsat, to se musí vidět. Ve druhé sérii je nejlepší bitka ve třetím díle, kdy se Matt setká s Punisherem. Punisher nasere motorkářský gang a Daredevill se musí probojovat dolu do přízemí. Prostě lahůdka. Daredevil v obou sezonách nabízí spoustu výborné a nekompromisní akce, ale tyhle dva momenty pro mě z nějakého důvodu vyčnívají. V první sérii je nám naservírován Daredevilův origin a jeho boj se zločineckou organizací vedenou tajemným Fiskem, kterého hraje výborný Vincent D´Onofrio. Z jeho postavy běhá mráz po zádech a patří k tomu nejcharizmatičtějšímu a nejodpudivějšímu zároveň. První série těží z ucelené hlavní dějové linky ale místy je vidět, že autoři spěchají, protože mají k dispozici jen třnáct epizod. Ve druhé sérii se děj rozdělí na dvě hlavní linie. Punisherova pomsta a Mattův boj s tajemnou nindžovskou organizací, která chce ovládnout svět, do kterého se zaplete i Mattova dávná známá Elektra. Punisher mě vysloveně bavil a úvodní epizody, které mu patří jsou perfektní. S nástupem Elektry a ninjů tempo opadne, ale stále je na co koukat. Celkově je druhá série o fous lepší.  1. série - 80%, 2. série - 90%
