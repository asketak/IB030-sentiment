Spotlight mě potěšil hned dvakrát Bídná úroveň článků a emocionální agitace až zaujatost českých žurnalistů mě téměř přesvědčily že tenhle přístup je v žurnalistice normou A tady jsem měl možnost sledovat partu pro kterou je investigativní novinařina a profesionalita pořád to nejdůležitější Cílem je informovat pravdivě s odstupem a bez emocí A stejným způsobem je natočený i film Bylo by strašně jednoduché a lákavé vyprodukovat hysterické a nenávistné drama plné přepjatých scén Během děje by lidmi cloumal vztek a na konci by si každý zažil pocit zadostiučinění a někteří i chvíle škodolibé radosti Vzhledem k závažnosti zločinu katolické církve by to nebylo ani nepochopitelné ani laciné O to víc je potřeba Thomasu McCarthymu poděkovat za to s jakým citem se látky chopil Sílu výpovědi zachoval Nezlehčuje nezamlčuje ale ani nehraje na city Osudy obětí ostatně mluví samy za sebe a jejich příběh dalšího vypravěče nepotřebuje Jen bylo potřeba aby ho někdo vynesl na světlo
