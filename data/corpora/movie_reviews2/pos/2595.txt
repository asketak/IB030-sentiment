Jeden z nejočekávanějších komiksových filmů všech dob vyvolal jedny z nejdivočejších reakcí. Jedni ho velebí, druzí zatracují. Já jsem blíže spíše první skupině, ale výtky by se našly. Předně - tohle je film od fanouška pro fanoušky. Snyder je geek každým coulem a BvS si nejvíc užijí právě takoví geekové, které každá ikonická scéna a každé pomrknutí dostane na vrchol blaha. Řadový divák, který tak nějak zhruba ví jen to, kdo je Superman a kdo Batman, bude zcela ztracený a film pro něj bude nestravitelný. Jestli je to dobře nebo špatně, to těžko říct, každopádně Snyder nejde divákovi příliš naproti. S tím souvisí i evidentně více stříhání než by bylo záhodno. Ale tím u mě výtky končí. Já si v kině užil vrstevnaté těžkotonážní drama, které si je ale zcela vědomo svých komiksových kořenů. Affleck aspiruje na nejlepšího Batmana, Cavill mi jako Superman sedí už od Man of Steel, Luthor v podání Jesseho Eisenberga je vítaně originální pojetí a nástup Wonder Woman v závěrečné bitce je jedním z vrcholů filmu. Potřebuju to vidět znova, potřebuju vidět prodlouženou verzi a hlavně potřebuju vidět Jusitce League!
