Půjdu nejspíš proti proudu, když řeknu, že mi ukecanější Iron Man přišel na chuť. Souhlasím, že Robert Downey Jr. občas ujíždí k extrémně egoistickému chování, ale přece si po úspěchu z roku 2008 nebude kazit image, aby se ukázal jako úplná sralbotka. Stačilo, že celému světu vyžvanil svou identitu, čehož se chytlo pár ne zrovna vzorných lidí. Jedním z nich je "elektrobijec" Mickey Rourke, který společně s prohnaným obchodníčkem Samem Rockwellem představuje pro Tonyho Starka velkou hrozbu. Naštěstí má Tony vždy po ruce vytrvalou a oddanou asistentku Pepper (Gwyneth Paltrow), jejíž hlavním úkolem už není praní špinavého prádla a chystání tříchodového menu, ale za včas vyvést neomylného génia z omylu, aby nenadělal víc škod než užitku. Za mě palec nahoru!
