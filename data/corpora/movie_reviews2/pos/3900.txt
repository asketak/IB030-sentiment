Na Man of Steel jsem se podívala jen díky tomu, že mě zaujal příběh Batman v Superman a chtěla jsem být v obrazem o tom, co se stalo předtím (hlavně kvůli tomu, že jsou tam scény z tohoto filmu). Líbil se mi začátek, jak se vysvětlilo, kdo jsou Kryptoňané, proč Clarka (Kala) poslali na Zemi. Jejich svět, jejich společnost. Velmi zajímavé téma. Popravdě jsem čekala, že to bude depresivní a temné, což je typické pro DC. Ale ne, byl to přesný opak Batmana (což je předpokládám schválně). Hlavně vizuálně to bylo hodně protikladné. Opět se musím přiznat, že nejsem fanoušek DC a neznám jejich univerzum, takže z toho nejsem tak nadšená, ale i tak se mi to líbilo. Na konci to bylo celkem smutné v tom smyslu, že se musel rozhodnout, buď jeho původní lidé, nebo lidé, mezi kterými žil celý svůj život (hmm, přece jen je to trochu depresivní). Další plus, Henry je hot. A poslední plus, které uvedu, je hudba. Úžasná hudba, což se dalo čekat. Až jsem z ní měla husinu.
