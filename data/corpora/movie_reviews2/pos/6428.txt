Vždycky jsem velmi rád, když objevím poměrně neznámý film, který mě dokáže pobavit či zaujmout. Tahle perfektní francouzská komedie dokáže to první a přímo měrou vrchovatou. Obecně jsou u nás (ČR) francouzské filmy velmi oblíbené a Blbec k večeři to jenom potvrzuje. Skvěle se mi trefil do vkusu i do nálady a udělal nám jeden příjemný večer ještě příjemnějším. Tuhle svěží konverzační komedii si milerád pustím někdy znovu.
