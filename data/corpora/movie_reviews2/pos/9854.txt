Je mi smutno z toho, že již dneska u animovaných filmů převládá už jen a jen počítačová animace. Ne, že by byly všechny špatné, ale vytratilo se to kouzlo. Ten pocit, kolik úsilí a opravdových citů bylo do filmu dáno, kolik předloh bylo zmačkáno a roztrháno, než vzniklo takové dílo, které můžeme vidět. A je škoda, že asi Spirita (společně s Lvím králem - nejúspěšnější kreslené filmy všech dob) již neuvidím v kině a neprožiji tu atmosféru na velkém plátně společně s diváky v sále. A v čem je "Spirit - Divoký hřebec" včetně hudby a příběhu ještě skvělý? Krom vypravěče se ve filmu vlastně nemluví. A z výrazů koní a řehtání dokážete perfektně vyčíst, co chtějí našimi slovy říci. A na to je pro úspěch - dle mého názoru - třeba hodně odvahy. 5/5
