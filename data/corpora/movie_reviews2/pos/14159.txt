Louis CK je můj zdaleka nejoblíbenější stand-up komik, takže když mi od něj (přes mailing list na louisck.net) z čista jasna přišel email o tom, že je k dispozici první epizoda seriálu, o kterym do tý chvíle nikdo nevěděl a o kterym ani neposlal žádný info kromě odkazu ke stažení za $5, neváhal jsem ani vteřinu. A neudělal jsem chybu - je to vážně parádní seriál. Nečekejte žádnej stand-up (pokud znáte jeho seriály Lucky Louie a Louie, tak je vám to už jasný). Tohle je seriál, kterej je jednoduchej (odehrává se převážně v baru anebo v Horacově bytě nad ním), vtipnej, divnej, sprostej a žeru na něm to, že si ním Louis dělá co chce. Nedělá to pro žádnou televizi, je to jen jeho seriál, takže každá epizoda je přesně tak dlouhá, jak uzná za vhodné (někdy 30 minut, jindy třeba 50). Lidi v seriálu mezi sebou řeší nejrůznější věci ze života, často různý podivný anebo nějakým způsobem hrozný situace. Docela mi to otevřelo oči, ale především se u toho skvěle bavím.
