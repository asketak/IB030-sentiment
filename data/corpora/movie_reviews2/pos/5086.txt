Prvorepublikové filmy se obtížně hodnotí, protože jsou si podobné hereckým obsazením i výkony, svou dobovou atmosférou, naivitou, hudbou i výpravou. Toto romantické drama příliš nevybočuje z průměru. I když obsazení je kvalitní, tak Štěpničková ani Korbelář neohromili. O zábavu se postarali hlavně herci vedlejších rolí Nedošínská a Trégl. Tak jako je to v řadě tehdejších filmů, poukazuje snímek na sociální problémy, hlavně nezaměstnanost a. ztrátu životní perspektivy. Samotný příběh je celkem vtipný, naivně romantický i trochu dramatický. Kdo má tyto filmy rád, nepotřebuje doporučení a kdo je zavrhuje, ať se nedívá.
