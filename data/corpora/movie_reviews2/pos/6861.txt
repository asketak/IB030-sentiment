Vynikající komik Tyler Perry se rozhodl přepsat jednu úspěšnou divadelní hru do filmového scénáře, nechat natočit a zároveň si střihnout rovnou dvě role. Tím jaké, svým způsobem konkuruje Eddiemu Murphymu. Styl převleků a humoru jakoby vypadl z Murphyho snímků o zamilovaném profesorovi. Nezůstalo však jen u zábavy. Naopak, převážně jde o romanticko-dramatický příběh o partnerství, nerozvážnostech a lstí, kde je hlavní dějovou linkou lstivý rozvod a nalezení nové lásky, který chytí za srdce a citlivější postavy snad donutí i utrousit slzu. Takže když to shrneme, žánrově je snímek na bázi romanticko-dramatické-komedie, která není zase až tak špatná jak se zdánlivě jeví. Nic není smíchané dohromady, čímž vznikly dějové kapitoly, ve kterých se všechny tři žánry postupně střídají. Příběh mladé ženy, které dá život pořádně zabrat, tedy dramaticky napne, romanticky pohladí a výborným humorem pobaví. Krapet neobvyklé, ale funguje to.
