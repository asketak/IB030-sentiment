"Můj mozek se nedokázal spojit s ústy." Příběh rozdělený do období pěti měsíců, které dobře symbolizují pět prvků výstavby dramatu, podle Gustava Freytaga. Listopad začíná jako expozice, prosinec pak přechází do kolize, leden vstupuje do krize, únor vychází z peripetie a březen uzavírá katarze. Nedávno jsem viděl film, jehož námětem je také boj s rakovinou, takže bych si mohl udělat takové malé srovnání. Ma Ma vs James White, Julio Medem vs Josh Mond, nebo Penélope Cruz vs Cynthia Nixon? Opulentní kýč vs skromné umění, sladký sen vs hořká realita a nepřirozený afekt vs opravdový prožitek.
