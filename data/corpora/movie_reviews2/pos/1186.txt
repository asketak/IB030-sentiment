Otec chybí, chladná matka se spustí se čtyřmi námořníky… princ utíká do fantazií o labuti…labuťákovi, kterého má ostatně už od dětství v posteli jako zástupný objekt. Čajkovský by byl nadšen. (Historik George Chauncey také, když jsem viděl scénu dvou námořníků, kteří se na ulici rozhodovali, jestli si nabrnknout jednoho frajera, nebo prostitutku. Rozhodli se pro prostitutku, ale po zavíračce jde z klubu jeden z námořníků s oním frajerem). Zoufalý princ se chce utopit, v čemž mu mužnou hrudí zabrání labuťák. Princ ho chvíli tahá za nohu, ale ochočí si ho. Je zajímavé, že zatímco scény z reálného zámeckého života jsou plné gagů a parodie (Pretty Woman), scény s labuťáky jsou nejopravdovější. No… není jasné, kde končí pot a začínají slzy, ale nadčasový balet má konec klasický, tradiční… tragický. Čajkovskij. A já se těším na Louskáčka.
