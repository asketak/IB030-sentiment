Když si tak člověk přečte o čem to je: "devatenáctiletý kluk jde za svým snem stát se světoznámým bubeníkem", tak to působí jako něco, co tu bylo mockrát, v různým variacích (ať šlo o tanec, zpěv, atd...). Whiplash se ale nenechává zaškatulkovat a vymyká se hned v několika směrech. Má inteligentně napsaný scénář, střih a záběrování kamery se může směle rovnat s filmy Davida Finchera, má dobré herce a hlavně má J.K.Simmonse (např. uřvaný šéfredaktor z Raimiho Spidermana). Film je celou dobu velmi dobrý, ale když je na plátně Simmons, je vynikající - a že je tam často! Takhle výraznou zapamatováníhodnou vedlejší roli si nevybavuji snad od doby plukovníka Landy Christophera Waltze. P.S. Film se mi líbil opravdu velice i přesto, že nejsem fanda do jazzu.
