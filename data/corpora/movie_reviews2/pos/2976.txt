"Víš, co by mě bavilo? - Vím, ale děti jsou vzhůru." Když se dva mají rádi, tak jim to nemohou překazit jeho děti, její děti a ani jejich děti. Nebo mohou? Jasně, že mohou. Vždyť každé z dětí je jedinečný originál a pokud to někomu nestačí, tak je tady bratranec Cody se svým tupým úsměvem, IQ obecního idiota a schopnostmi Brouka Pytlíka, s nimiž hravě překoná jakoukoli překážku, aniž by zaznamenal, že před ním nějaká stála. Díky Kouďákovi jsem s Lambertovic rodinkou zabil spoustu volného času a po jeho odchodu jsem udělal pápá rychleji, než bych si stačil všimnout, k jak velkému sešupu zábavy s jeho odchodem došlo.
