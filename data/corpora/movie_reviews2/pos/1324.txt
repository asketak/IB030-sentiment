Výborný nápad, zpracování mohlo být o něco lepší. Je to takových lepších 70%. Děj je celkem předvídatelný a nachází se v něm několik nelogičností či nevysvětlených věcí. Místy je to trošku moc unreal. Každopádně je to natočeno svižně, místy dost napínavě, drsně a s lehkostí. Sice trvalo dlouho, než se zjistilo, jak to celé funguje, ale i přes to bylo jasné, co se v jednotlivých dílčích scénách už potom stane. Každopádně je zde dost super nápadů a některé věci byly zase dost vychytané. Je to prostě takové nevyvážené, chtělo se to nad tím více zamyslet a pohrát si s tím. Každopádně, nenudí to a baví to. Další věc je zamyšlení se na pointou filmu. Ze začátku se se dají "pochopit" motivy hlavního hrdiny, později už to trošku přehání, takže zase člověk začne přemýšlet, kam by zašel, co je a není správné, proti komu vlastně bojuje a jak. Teď odbočím, asi o 2 dny později, než jsem to viděl jsem četl o tom prasákovi, co v Ostravě pět hodin bil a znásilňoval nějakou mladou slečnu. A trest za to snad jen pět nebo osm let a po půlce může udělat papa z věznice, když bude hodný. To si člověk na tento film vzpomene a říká si, co by asi jako otec, partner, člen rodiny dělal... No, ale zpět k filmu. Herecké výkony slušné, především Butler byl dobrý, líbil se mi a pasoval mi do této role. Foxx taky ok. Celkově tedy velmi zajímavý film, se kterým si chtělo více pohrát a dát na něm více záležet, ale nudit se člověk nebude, má možnost se i zamyslet a užije si velmi svěží a nápaditou jízdu. Ale zároveň musí trošku vypnout mozek a některé věci přejít. Howgh!
