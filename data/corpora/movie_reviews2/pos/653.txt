"Jedenáct měsíců žili v tréninkovém táboře a 36 nocí byli doma." Jak já je nenáviděl a přitom jsem podvědomě věděl, že sleduju to nejlepší, co mi hokej v životě nabídnul. Zkrátka, když na led vyjela sestava 20 Владислав Третьяк - 2 Вячеслав Фетисов, 7 Алексей Касатонов - 24 Сергей Макаров, 11 Игорь Ларионов, 9 Владимир Крутов, tak to vždycky smrdělo šajbou. Samozřejmě jsem věděl o jejich nevolnictví na Bazach, ale to, že trénovali čtyřfázově s tepovou frekvencí 220 úderů za minutu, mi vyrazilo dech. Kdyby si tyto stroje koupil jediný klub NHL, tak by mu stačilo doplnit je o tři checking line a Stanley Cupy by se jen sypaly. Mně se ten dokument samozřejmě líbil, ale k úplné spokojenosti mi chybělo více záběrů na pověstné kolotoče první pětky a taky nějaké to slůvko od Larionova s Makarovem.
