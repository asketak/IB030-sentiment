Opět na matičku Zem přiletěla civilizace odněkud z vesmíru s úmyslem si ji podrobit a tak je také opět proč bojovat. Použila se post-apokalyptická šablona známá hlavně z TV seriálů, jako např. ´Živí mrtví´ nebo ´Revoluce´, jen pochopitelně se svým vlastním příběhem a dějovým zvratem. Snímek se také řadí mezi tzv. -teen movie-. Z dospívající mládeže včetně dětí je tu vycvičena armáda mající bojovat proti vetřelcům, čímž se ukáže, že je tu jedno podstatné ale. Hlavní postavou je Cassie, která příběh vypráví a která v mnohém ve svém vývoji překvapuje. Jedná se však o dobrodružný příběh s prvky sci-fi, tak nakonec proč ne. Tvůrci neopomněli dráždit romancí, ale naštěstí se dokázali udržet na uzdě. Takovýto prvek spíše ruší, což to škoda. Vyhnuli se také výrazným emocím a nervy drásajícímu dramatu. Není tu ani přemíra akce, takže v tomto může přijít divácké zklamání. Děj je však potřeba velmi dobře sledovat, jinak hrozí zmatečnost nad tím kdo je dobrý a kdo je ten zlí. Několik detailů je nevysvětleno, takže to vypadá, že si tvůrci ponechali otevřená vrátka pro případné pokračování. Příběh o ztrátě rodiny, o vůli najít mladšího bratra a hlavně přežít, tak by se děj mohl krátce shrnout. Vyloženě filmová pecka to není, ale o špatný film se také nejedná.
