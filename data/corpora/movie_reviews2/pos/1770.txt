"Jediná spravedlnost, kterou systém zaručuje, je právo usilovat o spravedlnost." Když se zamilované duo zachránců tuleňů rozhodne pro boj s padoušskými podnikateli, tak mu jistou naději na úspěch dává snad jen rok vzniku filmu 1980. Tedy doba, kdy ještě nebyl každý poslanec, soudce či komunální politik ulobbován štědrými dary a následně dálkově řízen přáními zlodějů ve značkových kvádrech. Je to zkrátka lehounce naivní snímek, ale sympatická hlavní dvojice s přehledem naklání misky vah ve prospěch ploutvonožců a já si to užil i přes pár situací, proti kterým měla paní Logika minimálně podat námitky.
