Pro mnohé těžce stravitelný snímek, který ovšem nadčasově poukazuje na všudypřítomné aktuální téma. Vyobrazené násilí opravdu nebylo samoúčelné a mělo záměrně šokovat. Kolik takových sígrů dnes pobíhá po ulicích a přepadávají staré bezbranné lidi s cílem okrást a nebo rovnou zabít ? No jen se pořádně podívejte na Mechanický pomeranč, to je vlastně ještě docela velká cenzura oproti tomu, čeho se dnes lidé na druhých dopouštějí. A pak tu máme druhou fázi s léčebnou kůrou a předtím ještě vězení. Už mi zase leze na jazyk to slovo - sociopat. S vrozenou šikovností manipulovat s druhými nic není nemožné. Jenže spisovatel Anthony Burgess a později pak Kubrick ukazují světu, že nikomu nemůžou hříchy procházet věčně zcela bez následků (což bohužel není pravda), ale že i gauner je pouhý člověk, který díky chybám v pokusech o nápravu ztrácí svobodu jako lidská bytost. Malcolm McDowell patří mezi mé nejoblíbenější herce vůbec. Ten jeho silně britský přízvuk, tónové zabarvení hlasu, práce s obličejovou mimikou, chůze a do toho nedocenitelné herecké schopnosti mě naprosto očarovaly. Režisér Kubrick mě snad žádným filmem nikdy nezklamal (s výjimkou posledního Eys Wide Shut). Tady není nad čím dlouho přemýšlet. Film jsem viděl asi pětkrát a určitě ještě mockrát uvidím. A hádejte, co mi vyhrává z reproduktorů při psaní tohoto komentáře ?
