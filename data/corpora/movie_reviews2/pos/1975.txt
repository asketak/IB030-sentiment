11.22.63. si mě získalo svojí zápletkou a taky parádním hereckým obsazením. Co se týče samotného seriálu, tak ten šlape velmi dobře. Po technické stránce je všechno ok. Parádní retro atmosféra, která je využitá na maximum, oblečení, písně, auta, a všechno co vidíme. Navíc je příběh sám osobě dost zajímavý, takže se nelze moc nudit. Tvůrci pečlivě budují napětí a přichází se zajímavými zvraty a taky podzápletky.  Dále tvůrci pěkně klamou tělem, protože jde o mnohem více, než o zabránění atentátu na JFK. James Franco je ve své roli velmi dobrý, a fakt se mi líbilo jakým způsobem svojí postavu ztvárňuje na začátku příběhu, v půlce a hlavně na konci. Franco tahle role velmi sedla. Sarah Gadon je velmi krásná a ve své roli je parádní, že je těžké si jí neoblíbit. George MacKay nebyl špatný a svoje si rozhodně odehrál. Kdo mě naopak zklamal byl Daniel Webber jehož výkon se mě moc nelíbil. Naopak hodně moc se mi líbil výkon Chrise Coopera, který si krade všechny scény pro sebe a je výborný v každém momentě. V seriálu je několik výborných momentů, které udávají tempo celé epizodě, spoustu narážek, odkazu a hlavně zápletka, která dokáže překvapovat. Jediné co mě mrzelo, že tvůrci museli poslední dvě epizody trochu uspěchat, aby mohli dovyprávět svůj příběh. 11.22.63. je zajímavý seriál, který se povedl a já ho mohu jen doporučit.
