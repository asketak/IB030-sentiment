"Nebojím sa, pretože viem, že mám pravdu..." Jack Kevorkian mal obrovskú pravdu a nezapochyboval o nej ani na sekundu, za čo si získal môj maximálny obdiv a úctu, Ísť proti prúdu tej najvyššej moci a bojovať za vopred prehratý boj, na to treba byť veľkou osobnosťou. Bolí ma srdce, keď sa zamyslím nad ľudskou hlúposťou. Nad tým, ako na jednej strane človek nemôže rozhodnúť o vlastnej smrti, pretože na to nemá právo, no na strane druhej sudcovi, či pár ľudom v porote už prislúcha právo rozhodnúť o takýchto závažných veciach? Kto má právo súdiť, prečo niekto má moc a niekto nie? Je v poriadku, keď človeka v dlhodobej kóme odpoja od prístrojov (napriek tomu, že sa k tomu ani nestihol vyjadriť),a nie je v poriadku, ak sa človek dlhodobo trápi,doslova iba prežíva a tak sa rozhodne svoj život dobrovoľne ukončiť? Kam občas mizne logika? Nie, tento svet nie je v poriadku.
