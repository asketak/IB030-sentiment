Jak vám to jen říct? Takové snímky dva nenajdete, a to v tom dobrém slova smyslu. Film, z těch, které se nevymezují vůči všednímu životu (dějem/formou/idejemi), ale naopak na něj úžasně ukazují a říkají "Tohle máš, člověče, ve svých rukou, a tolik krásy a všeho dalšího se s tím nese." Jasné, občas se trochu moc přednáší a ti, co nemáte rádi "filmy bez děje", si ušetřete osypky - ale jinak vznikl krásný vybroušený filmový křišťál o... o čem že? No o Životě, přeci, o čem menším?
