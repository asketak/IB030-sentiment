Tommy Wiseau, potomek Ed Wooda a Courtney Love a důkaz toho, že život na Marsu nejen že existuje, ale také tvoří mezi námi, natočil bez minimálních pochyb ten nejpošahanější film v dějinách kinematografie. Pokud hledáte něco opravdu unikátního, pak tohle je to pravé. Chcete aby vás femme fatale odpuzovala? Zatoužili jste někdy po tom se z plna hrdla zasmát při sebevraždě hlavního hrdiny? Rádi byste viděli film s dialogy, které na sebe vůbec nenavazují a sami o sobě mnohdy nedávají žádný smysl? Film, ve kterém podává nejlepší herecký výkon sedící pes? Pak jste na správné adrese...
