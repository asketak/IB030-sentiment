Z mé nejočekávanější pecky letošního roku mám bohužel více než rozpačité dojmy, ba dokonce se převažují spíš až k těm negativním pocitům. A moc to bolí, neboť jsem od tohoto snímku čekal opravdu strašně moc, ale výsledek mě vážně nepotěšil a hned na začátku musím konstatovat, že tímto způsobem tedy nemá DC, tedy minimálně u mě, šanci Marvelu nějak důstojně konkurovat. A přitom vše hrálo celému projektu tak do karet. Dva superhrdinové, kteří patří mezi naprosté top filmové postavy, obsazené skvělými a charismatickými herci, dirigovaní snad nejlepším možným režisérem, a přesto všechno to nějak celé nezafungovalo. Každopádně je nutné podotknout, že zfilmované světy Avengers a počínající Ligy spravedlivých budou zřejmě dost odlišné. Zatímco Avengers jsou totiž především oddychovým, velkolepým popcornem, tak DC svět je o dost temnější, dramatičtější a jak jsem již z několika ohlasů slyšel a určitě s tímto názorem souhlasím, je i mnohem „dospělejší“. To by ovšem nebylo až tak na škodu, kdyby to ale nebylo na úkor dynamičnosti, efektnosti a akčnosti filmu. Jinými slovy, Snyder a celé studio vsadilo spíš tedy na kvalitu, než kvantitu a já si vážně nejsem jistý, zda-li je zrovna tohle, v tomto typu filmů, ta nejlepší možná cesta. Nehledě na to, že pak ani navíc ta kvalita není až taková, aby mohl Úsvit spravedlnosti získávat vesměs kladné body alespoň tedy za ní. Další, co mi moc nesedlo, byla neuvěřitelná nasranost obou hrdinů na život. Já tu totiž viděl jen dvě neustále zamračený, mrzutý, nehorázně pesimistický, unavený, životem otrávený postavy, které by se na všechno nejradši hned vybodli a vlastně uvažují stylem, že smrt by pro ně byla vlastně vysvobozením. To mi fakt zrovna k těmto dvě superhrdinům vůbec neladí, té temné, psychologické zátěže na obě postavy je zde zkrátka až moc a udělat z nich až takové nasrané trosky bylo prostě špatně. Když jsem u postav, zmínit musím ještě Jesse Eisenberga v roli Lexe Luthora, neboť to je neskutečný provar, jak herecký výkon, tak samotná postava patří mezi vůbec ty nejhorší komiksové záporáky, nudný, nezajímavý, vlažný, prakticky nulově nebezpečný, to se prostě fakt silně minulo s účinkem. Jak už jsem naznačoval, velmi zklamán jsem byl i z množství akce, soubojů a efektů, kdy oproti ostatním superhrdinským filmům tu toho bylo opravdu mnohem, mnohem méně a navíc když už něco přišlo, o nějaké výraznosti či ojedinělosti asi nelze také hovořit. Ani samotná zápletka není nikterak strhující, napínavá, či jiným způsobem nějak působivě zábava, hodně se tu mluví, hodně se dramatizuje a velkou roli zde měli sehrát i emoce, které na mě jen tak mimochodem, působili ale též velice chladně, až odtažitě. A co se závěru týče, konkrétně postavy Supermana, to si jako udělali tvůrci už ale opravdu prdel, ne? Je mi jako jasný, že to s ním nebude nakonec až tak žhavý, jak to vypadá, ale tady zašli už vážně za hranici mé únosnosti. Abych to už ale tedy nějak shrnul, Úsvit spravedlivých mě zklamal, já nejsem spokojený prakticky ani v jednom ohledu, film nefunguje, nešlape, a tak krom atmosféry a stylovosti zkrátka jako celek selhal a nezapůsobil. Tady je prostě v dalším díle zatraceně co napravovat!!!
