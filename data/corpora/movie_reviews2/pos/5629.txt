Neřekl bych, že se z filmu dozvíme málo o motivaci k činu, o změnách a životu Olgy vůbec. Dopisy, nebo ona samotná nám toho prozradí dost, jenom je třeba sledovat, poslouchat. Samozřejmě se do filmu nevejde vše a také je otázka, co vše chtěli tvůrci aby zaznělo, nebo bylo na první pohled patrné. Kdo má zájem, najde mnoho informací jinde, takže s tímto problém nemám. Tvůrcům se výborně povedlo vystihnout atmosféru doby, lokace natáčení jsou výstižné a nejen ty, ale i různé detaily, vše je promyšleno, navíc nasnímáno do černobílé. Adam Sikora s kamerou vůbec předvádí spoustu zajímavých a silných záběrů, v čemž ho často podporuje i Michalina Olszańska a její výrazy, postoj, či styl chůze vůbec. Michalina se ve filmu stává Olgou, její výkon je bezchybný a to nejen ve výše zmíněném, řekl bych, že obdivuhodně zvládá vše a ke kladu beru i její podobnost Olze. Jediné, co mě trochu mrzí, je málo prostoru pro vedlejší postavy, ale zase je možné, že i tohle je záměr, film se tak více soustředí na Olgu. Česky film se snad obrací ke kvalitě (samozřejmě, točí se i hlouposti, někteří lidé je chtějí), alespoň několik děl z posledního roku tomu napovídá a "Já, Olga Hepnarová" mezi ně samozřejmě patří. 80%
