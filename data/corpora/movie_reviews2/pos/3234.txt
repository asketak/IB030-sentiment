Odsouzení mladého kluka za krádež 40 dolarů (které ani nestihl ukrást) na osm let vězení je absurdita v nejvyšší možné míře a proto jej snad ani nešlo eskortovat jinak, než to naplánoval jako vždy velký rebel Jack Nicholson ještě v "předkukačkovském" období. Loučení se svobodou probíhá divoce, kamarádsky a hlavně s minimální psychickou zátěží, která se o to víc vystupňuje s blížícím se koncem několikadenního mejdanu. Dvojice námořníků si dobráckého ale nepoučitelného zlodějíčka pustí do svých srdcí hlouběji, než by je vůbec kdy napadlo...
