Braveheart pre náročnejších. Spleť existenciálnych úvah, ktorými prechádza hlavná postava, pripomína shakespearovskú drámu, akurát zasadenú do na oko jednoduchého príbehu o pomste. Hrdosť, krivda, hnev, morálne zásady, (ne)spravodlivosť doby. Svojsky a zaujímavo zostrihané, vynechávajúce riadky v dejovom posune, spoliehajúce na divákovu spluúčasť. Pútavé i obrazovo a zvukovo, hutnú atmosféru ťažiace z minimalizmu (hlučný vietor je tu dôležitejší než emocionálne pasáže hudby, ktorých je minimum). Ako inak, bravúrny Mikkelsen.
