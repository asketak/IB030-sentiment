Doslova vytuningovaná akční postapokalyptická jízda překonávající kultovní klasiku s Melem Gibsonem (mám na mysli Bojovníka silnic) o několik tříd. Ve světě šíleného Maxe je Max tím nejméně šíleným elementem. Je to svět pekelný, kde by nechtělo žít ani nejzbytečnější stvoření. Rozdíl mezi lidmi a zvířaty by se dal srazit pouze na vzhled, protože nic jiného k odlišení už skoro neexistuje. A jestli se lidská rasa stává zvířaty, pak jejich hlavní krutovládce nemá označení. I v budoucnosti, jako je tato, zůstalo pár přeživších připomínající více lidi. S vynaložením veškerého úsilí nepřestávají doufat v lepší život a věří v naději. Z herců zůstal Tom Hardy v hlavní roli spíše na pozadí, ale to mi bohatě vynahradila Charlize Theron a k nepoznání namaskovaný Nicholas Hoult.
