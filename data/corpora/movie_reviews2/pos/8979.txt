Eggersovi se podařilo zcela věrně zachytit dobovou atmosféru, běžný život na samotě uprostřed 17. století a vliv, jaký mělo na tehdejší puritánskou společnost všudypřítomné náboženství. Zároveň mistrně zachytil rozklad rodiny, do jejíhož středu zasáhlo čaodějnictví. Upřímně řečeno podle mě by to fungovalo i bez nadpřirozeného prvku, protože tehdejší hluboce věřící byli i bez něj náchylní věřit všemožným bludům. Nicméně ten prvek tu byl, a pokud pominu samotný konec, fungoval na jedničku. A své si odvedli i herci. Talentovaná Anya Taylo-Joy má určitě budoucnost, ale nejvíc mě bavila Kate Dickie, která tu po Lyse Arry v GoT vystřihla další psychotickou matku a utvrdila mě v tom, že jí bych dítě na hlídání nikdy nesvěřil. Eggers na sebe svým celovečerním debutem upletl bič, tak jsem zvědav, co bude dál. 90%
