Obrovské prekvapenie. Takmer žiadna mediálna kampaň, žiadne veľké herecké obsadenie, dokonca ani trailery nijak nevzbudzovali rešpekt. A výsledok? Jeden z najlepších filmov posledných mesiacov. Fiktívny príbeh rímskeho tribúna na pozadí najväčšieho príbehu histórie, tentokrát z úplne iného pohľadu, než sme doteraz videli a počuli. Ježiš(Ješua) ani jeho učeníci nie sú hlavnými postavami. Ješuu vidíme prvýkrát vo filme až mŕtveho na kríži. A odvtedy má film veľkú silu. Pátranie Claviusa po jeho tele a vypočúvania sú niečím novým v tejto tématike.Každé stretnutie s Ješšuom je emocionálne veľmi silné, podporené skvelou hudbou, podarenými exteriérmi a výbornými hereckými výkonmi. Zrejme som bol naladený na správnu nôtu. Síce táto posledná pol hodina možno trochu stráca tempo, ale nestráca nič na svojej sile a hĺbke. Clavius reprezentuje nás všetkých, ktorí vďaka nemu máme možnosť nazrieť do zákulisia stretnutí učeníkov so svojím učiteľom. Možno preháňam s pozitívami, ale pre mňa to bol zážitok a aj preto odpustím nedostatky. 5*
