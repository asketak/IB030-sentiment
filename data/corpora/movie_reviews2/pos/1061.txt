Silný film, nutící nejen k zamyšlení, ale rovnou ke změně myšlení. Pokud, tak jako v mém případě, značně okoralého, nebude mít žádoucí posun dlouhého trvání - tak praví zkušenost. Ale jsem vděčný i za ten neodbytný podnět. Tohle byl ohromný kus poctivé filmařiny. Scénář propracovaný do nejmenšího detailu, počínaje dokonalou psychologií postav přes vycizelované dialogy až po promyšlený děj. Herci famózní, nádherné, nevšední lokace... Velký  a krásný film od A do Z.
