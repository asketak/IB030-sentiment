Po výborném prvním dílu jsem byl v mnohém trošku zklamán. Moc digitalizovaný film přecpaný různými speciálními efekty, kde se myslím velká část filmu odehrává jen v pozadí greenscreenu. Několik zbytečných či přehnaných (až nesmyslných) scén s mnohem výraznějšími rozdíly oproti knize jak u jedničky. Drak samozřejmě výborný, ale závěrečná scéna boje v Hoře je zbytečně natahovaná a už mě po nějaké chvíli začínala dosti nudit. Zkrátka to na mě nezapůsobilo tak jako jednička. Rozhodně je to ale kvalitně natočený film plný akčnosti (i když mnohé akční scény byly dost zbytečné a nijak nezáživné), napětí, vzrušení... Postavy opět výborné. Zde mě z nových charakterů příjemně překvapil především král elfů Thranduil a pak také půvabná elfka Tauriel. No jen tomu Legolasovi opravdu pan režisér nemusel dávat tolik příležitosti, což by potvrdilo mnoho lidí. Je to přece jen postava, která by tu vůbec neměla být. Celkově hodnotím film čtyřmi hvězdami.
