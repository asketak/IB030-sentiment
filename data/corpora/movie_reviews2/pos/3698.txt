Starý dobrý devadesátkový akčňák - žádné sterilní počítačové animace, ale poctivé kulisy, které mě opravdu hodně potěšily (zatopené městečko, model bortící se přehrady a tak). Je to tak dobře a atraktivně udělané, že i kdyby byl příběh ještě o něco pitomější, stejně mě bude bavit se na film dívat. Slatera mám od True Romance hodně rád, ale tady mi svým "mirkodušínovstvím" lezl dlouhý čas krkem; vrcholem bylo, když se snažil zachránit z vody chlápka, který ho ještě chvíli před tím chtěl oddělat (podobné excesy toleruju jen Jackiemu Chanovi). Ale pak jsem se vybodnul na kritiku, smířil se s tím, že Hard Rain je holt film pro mládež, a užíval si všeobecné vodní radovánky všech zůčastněných (škoda, že moje trafikové DVD neobsahuje bonusy o filmu, zajímalo by mě, jak se tahle taškařice natáčela a jak si ji herci užívali).
