Další Shakespeare, další David Tennant, další ukázka perfektního, strhujícího, bezchybného herectví. Tennantův Hamlet je skutečně perfektně šílený i zábavný, prostě strhující herectví, ta postava je neskutečně prožitá a procítěná, luxus. Je sice pravda, že je to trochu náročnější podívaná, občas i trochu dlouhá a asi málokdo to sjede bez pauzy, ale menší hodnocení tomu ani dát nemůžu, protože tenhle Hamlet má všechno, co mít má. Nejen Tennanta, ale i Patricka Stewarta jako Claudia, další perfektní výkon, ten chlap je prostě ďábel. A když jsou na scéně on a Tennant, je to zážitek za všechny prachy. Má to původní jazyk, je to věrné předloze a našroubování do současnosti je nenásilné a vkusné. Tady si prostě vychutnáte každé slovo, každou scénu a těch tří hodin určitě nebudete litovat, protože tohle se vyplatí vidět a zažít, je to totiž nejen tragické, jak to má být, ale i vtipné a kdybych sem teď stokrát za sebou napsal jméno Davida Tennanta, nevyjádřím dostatečně velikost toho herce. Veliký zážitek a Hamlet, který nemá konkurenci s herci, kteří konkurenci rozdrtí, jako nic. 999%. Hu.
