Vím, že existují fanoušci tohoto Universa, kteří milují starou trilogii a nenávidí novou. Ti další první (nové) tři díly snášejí s větším pochopením (někteří i se zalíbením), pro jiné zase ta stará je už zastaralá a i přes její nadčasovost se již nedokáží dostat přes téměř čtyřicetiletou propast. Mezi všemi těmito skupinami si připadám poněkud zvláštně, protože nepočítám-li špatnou romantickou linku z dílu druhého, dokázal jsem si vždy najít radost v jakémkoliv dílu. Ke každému však přistupuji jinak. Tak jako hláška "I am your father" má poloviční účinek pro diváka jenž pátý díl vidí až jako pátý v pořadí, tak by závod kluzáků nebyl nikdy tak strhující, kdyby se natáčel na konci sedmdesátých let. Proto jsem již v kině na film nekoukal tak, že by mi mohl zničit představu toho, jak by to mělo být - aneb lituji fanoušky psaných slov, jimž jejich milovaný podklad pro další díly Disney hodil od koše a začal od znovu. Hlavně protože jsem žádnou představu neměl, film moderním způsobem ukázal jaké mohou být Hvězdné války současnosti - ať už plné humoru nebo nostalgie. Proto vstřebávání děje, jenž jak zvykem u ostatních dílů začíná (zde i kvůli věku hrdinů) o spoustu let po šestém díle a přináší novou hrůzu a teror do galaxie, mi šlo vlastně úplně samo. Já se sice ptám, kde se tu se Supreme leader z ničeho nic vzal a začal tahat za nitky nového Impéria (i když teď se již jmenuje First order), ale něco v duchu mi říká, že sedmý díl je zase jen prvním kouskem skládačky a že spousta odpovědí se nám odkryje až později. Tady to totiž hlavně bylo o tom přenést tíhu rovnováhy světa z hrdinů staré trilogie na bedra pečlivě vybraných charakterů té nové. Hlavně představitel Finna a Rey jsou totiž jedním s největších plusů a jejich příběh a motivace jsou rozehrány pro další díly takřka ideálně. Dokážu si představit, že pilot Poe by si zasloužil také víc prostoru, protože si vaše sympatie (stejně jako ostatní) získá hned v prvním záběru, ale protože J.J. nebyl tak odvážný, nechal kus prostoru i pro hrdiny staré generace. Mezi nimi kraluje Hair Is On Ford a z každého záběru jsem mu věřil, jak moc si návrat do jedné ze svých nejslavnějších rolí užívá. Nebylo by těžké režisérovi vyčítat nedostatek originality, protože leccos z příběhu opravdu připomíná díl čtvrtý, ale na druhé straně chápu, že takový kolos znovu rozpohybovat bez toho aniž by nikdo nebyl naštván prostě nešlo. Ale vzhledem k tomu, že čtvrtý díl mám rád, na tento sedmý se mi také kouká s úsměvem na tváři. Ano - zas a znovu se cítím být součástí toho vesmíru kdesi Far far away a vztažený do děje takovým způsobem, že o dvě vteřiny delší poslední záběr než by měl být, mi přece celkový názor na film nezmění. Narážky na původní trilogii totiž nikdy nejsou otravné, protože jde cítit že režisér k nim cítí respekt, ale zase nejsou ani nudné, protože z nich dokáže vymáčknout i skvělé vtipy. Když se u toho jak se začne probouzet ta Síla, tak už jako divák vtáhnutý do děj, jsem nucen si vytvářet vlastní konspirační teorie, jak by TO mohlo být. Kdyby mě ten film natolik nezaujal, takové věci mě vymýšlet ani ve snu nenapadne. Já vím, že to není dokonalé, že hlavní "záporák" po odhození masky přestane budit respekt - ale zase na druhou stranu jeho emocionální rozpoložení a prokreslení jeho charakteru je daleko víc rozvinuto a jeho vývoj může být jedním s největších triumfů budoucích filmů. Souboje s meči vypadají realističtěji než kdy před tím a cítím že jejich nedostatek je zapříčeněn pouze tím, že za tu dobu slovo Jedi se stalo spíše mýtem, než realitou. Takže hurá na další díly, už teď se například nemohu dočkat detailů jak se jeden meč dostal ta kam se dostal a proč i největšímu frajerovi v galaxii někdy zhasne poslední špetka naděje. Závěrem pak jen dodám, že i když na druhé zhlédnutí jsem musel počkat na vydání BR ripu, tak jsem si ho užil o nic míň než v kině v den premiéry a doufám, že díl osmý poprvé poruší tu mezeru mezi jednotlivými díly a začne přesně tam, kde tento díl skončil. ------------------- Zajímavosti:a) Finn aneb FN-2187 - číslo je také číslem cely Leily z původní trilogie. b) Našli jste Jamese Bonda a Brien z Hry o Trůny? c) Menší sumarizace tržeb - USA teď 932 mil dolarů, otevírací víkend za skoro 248 v USA, ve světě 529 (vše historicky nejvíc) a celkově 3. nejvýdělečnější film všech dob (bez ohledu na inflaci) s 2 mld a 60 miliony dolarů v kapse. Jinýmy slovy vzhledem k tomu že díl sedmý je pro Disney vlastně díl první, můžou si setsakramensky gratulovat, že značku koupilo). A to nepočítám všechny hračky, oblečení a hry kolem.
