Tak takhle to tedy začalo. Končila léta osmdesátá, u nás se připravovalo bezproblémové předání moci v rámci Plyšové revoluce, mně bylo 9 let a v Anglicku si Suchet poprvé napomádoval knír. A hned v díle, který je esencí Poirota, nabubřelého génia, metrosexuélního požírače belgických pralinek a muže s největší koncentrací šedých buněk na centimetr čtvereční na světě. Příběh claphamské kuchařky ukazuje herculovskou posedlost vyřešením problému, odhodlanost, odpor k tomu býti nazýván Francouzem, odpor k volné přírodě ("od toho máme umělce, aby přírodu namalovali a my si ji mohli užít v pohodlí našeho městského bytu" a "takový čerstvý vzduch je dobrý tak akorát pro ptáky, Hastingsi", věty pronášené v okouzlujícím prostředí britského národního parku Lake District!) a zároveň podařeně představuje jeho sidekicky, někdy přitroublého Hastingse a Jappa (i když ten zde až tak přitroublý ještě není) a samozřejmě slečnu Citrónovou. Už první díl má opulentní výpravu a předznamenává, že v případě tohoto seriálu půjde o vypiplanou laskominu. A tak že jo :-) P.S. Za povšimnutí stojí, že Detektiv zde ještě neměl své pověstné bříško.
