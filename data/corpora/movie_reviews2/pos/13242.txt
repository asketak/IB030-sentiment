Jerry v barvě. Opálený, skvěle nalíčený a s tou svojí ultra úzkou kravatou je šarmantní jako vždy. V tomto díle se to dost hemží polonahými ženami, které se z různých důvodů svlékají, ovšem nejinteresantnější je Cotton girl, která se sice svlékne jen jednou (podruhé je svléknuta), ale zato (oblečená) zpívá na playback See you later, aligator a ne a ne se trefit nejen do playbacku, ale natož svým tancem do rytmu. Jinak o bitky tu není nouze, Jerry lítá po lešení jak čamrda, honí padoucha, napomádovaná vlna se mu u toho ani nehne. Luxus. Nechybí parádní jízda karatistů autem na filmovém pozadí. Spokojenost.
