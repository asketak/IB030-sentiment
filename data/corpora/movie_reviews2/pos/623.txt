Je hezké vidět, jak se Jirka Bartoška po nemoci srovnal. Dokonce si myslím, že si kvůli tomu tuhle roli vysloveně užíval. A samozřejmě ani (nejedno) cigárko nesmělo chybět. Tudíž mu musímpoděkovat, protože takhle upřímně jsem se hodně dlouho nenasmál. Ba co víc. Tenhle film mi v hlavě nastartoval křečka na téma domestikace chlapů. Najít tu ideální hladinu je fakt asi umění. Jenže to, co tady předváděla Táňa Vilhelmová s Eliškou Balzerovou, mě bude děsit v nočních murách ještě hodně dlouho. Ale je vidět, že si to holky vysloveně užívaly. A nejenom ony. I vzpurní Jirka Havelka nebo Kuba Kohák byli výborní. Zrovna u Kuby bych nečekal, že se dočkám té nejlepší scény a zároveň životně nejdrsnější scény z filmu. Klobouk dolů. Teorie tygra sice není na dokonalých pět hvězd, ale minimálně jsou na poctivou komediální čtyřku, u které očekávám, že ji za život ještě párkrát zopakuju.
