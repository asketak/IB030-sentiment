Tak tu máme další anime ze světa Muv-luv Alternative, kdy tentokrát se přemístíme v čase trochu zpátky na území Německa, které je stále ještě rozděleno na východní a západní část, ale už dobou po invazi BETY. Konkrétně je tu příběh specializované elitní mecha jednotky Východního Německa známé jako 666 aka Schwarzesmarken. Jako u "předchozího" anime máme tu dvě stránky a to akční a politickou, kdy u Muv-luvu jsme měli akci primární a politiku sekundární, kdežto tady je tomu naopak. Člověk se tu dočká celkem syrové a brutální politiky, což nemusí být pro nějaké slabší morální žaludky zrovna stravitelné. Každopádně se tu dočkáme hodně napětí, zvratů a různých zajímavých příběhů jednotlivců. Je tu taktéž zajímavý koncept onoho stavu po druhé světové válce v Německu, který se trochu odvíjí jinak kvůli oné invazi BETY. Navíc jak už tomu v tomhle konkrétním prostředí bývá, člověk se tu nedočká přesládlých konců, ale spíše hořkých až hořskosladkých okamžiků. Řekl bych, že asi nejlepší anime první sezóny roku 2016. Animace a hudba jsou též perfektní.
