Jeden z mála (pokud ne jediný) z dílů, kde je vrah vysloveně sympatický a člověk chce, aby se Columbo alespoň jednou nedíval a nevyptával, a šel za manželkou. Johnny Cash je perfektní, ač není herec - prostě hraje sám sebe. A vůbec se mu nelze divit, že tu svou zákonitou poslal někam, byť tvrdila, že její pán ji dobře ochraňuje. Co jiného s takovou náboženskou makovicí, no ne? Perfektní díl, spousta dobrých písní a efektní zakončení. Snad jen ta děsivá hudba by mohla být jiná. Z perliček filmu mě dostala funebrácká prezentace („Tak si domluvíme schůzku...“ ), nebo úsměvná chybička, kdy se Brown po ráně pěstí natahuje k ženě na lehátku pro berlu a říká jí: „Dej to sem, ty idiote!“. Jednoznačně 5 hvězdiček - 100%. A věřte, že Tommy Brown není špatný člověk. Protože kdo takhle zpívá, nemůže být zlý... 
