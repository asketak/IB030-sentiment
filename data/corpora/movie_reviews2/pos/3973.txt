Áno, nie je to precízna filmokomiksovčina od Nolana, nato je Snyder príliš priemerným režisérom, ale čo mám robiť, keď to je tak neuveriteľne našlapané a dieslom nasiaknuté, že každé moje preglgnutie vo mne vzbudzovalo obavu o to, či sa náhodou sála IMAXU nevznieti? Okrem toho to obsahuje dve komiksové legendy a jednu prudko jebavú a našlapanú dámu v brnení. A zabudnúť nesmiem ani na skvelého, prvý krát fakt Temno temného rytiera. Veľa sa o postavách ani líniách mimo hlavného bojového deja síce nedozvieme, nato nie je  čas, ale koniec koncov, preto nikto z nás snáď ani nešiel na film nazvaný BATMAN V SUPERMAN do kina, nie? Nikto ma nepresvedčí, že Disneyho a Marvelov super team AVENGERS je v čomkoľvek lepším filmom než BVS. Už teraz sa teším na o pol hodinu dlhší Rkový cut.  PS. IMAX must see (a ten zvuk a hudba!) -- jednoducho guilty pleasure každého fandu.
