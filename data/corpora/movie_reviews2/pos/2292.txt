Po dlhej dobe česká produkcia, ktorá ma skutočne dostala. Prušinovský úspešne prelomil vlnu normalizačnej a vojnovej tématiky a vrhol sa na problematiku, ktorá je pálčivá v súčasnosti a trápi nejedného z nás. A hurááááá, konečne vidno aj niekoho iného než Trojana, Geislerovú alebo Vilhelmovú. Film je výborným zamyslením sa nad tým, čo je v živote skutočne podstatné. Je osobný prospech za cenu "ľudských obetí" skutočne to, čo nám prinesie vytúžený pocit uspokojenia a sebarealizácie. Nebude sa ozývať niekde ten vnútorný hlas, ktorý sa s naliehavou nástojčivosťou bude domáhať pozornosti, aj keď ho naše racio vždy zadupe a nepríde raz čas, keď sa z tohto všetkého budeme chcieť kajať, vyplakať, vrátiť čas späť alebo nepôjde to? Lebo tí, ktorým sme ublížili, využili, znevážili, tu už nebudú alebo nenájdu v sebe veľkosť a silu nám odpustiť? Je toto skutočne to ľudské šťastie, po ktorom túžime? Zaujímavý podnet na zamyslenie...
