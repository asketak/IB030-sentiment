Kurýrka, která přenáší mikrofilm pro komunisty a netuší o tom. Zloděj, který ukradne co nemá. A k tomu policajti na jedné straně a komunističtí špioni na druhé straně. Základ pro vynikající thriler, který se netáhne, nenudí a není vůbec hloupý. Pefektní postavy - krásná femme fatale, která dostává v celém filmu pořádnou nakládačku, zlodějíček, který neuhýbá na stranu dobra, stárnoucí práskačka s hrdostí, pár výborných napínavých scén a skvělá závěrečná bitka v metru. Navíc vzhledem k námětu to svádělo k těžké propagandě, ale té nás tvůrci ušetřili, jen možná v celkovém vyznění - že slušní darebáci nepracují s komunisty. Parádní záležitost.
