Na téma holocaustu již bylo natočeno nepřeberné množství filmů. Tento bych nezařadil mezi ty úplně nejlepší, ale pořád mezi velmi nadprůměrné. Hlavní hrdina byl bezpochyby zajímavou osobností a Karl Markovics jej zahrál s přehledem. Ocenil jsem hlavně svižnost snímku, nic nebylo zbytečně natahováno, což bývá u neanglických snímků aspirujících na různé ceny problém. Tady byl ale Oscar zasloužený, kvalitou si snímek nezadá s mnohými s daleko vyššími rozpočty. Napětí se chvílemi dalo krájet, jen mi chyběla výraznější hudba. Slabších 5 hvězd.
