Francouzský historický film z prostředí španělského dvora a v něm v titulní dvojroli zbojníka i šlechtice můj oblíbený herec a romantický hrdina Jean Marais, který se pro takové role snad narodil. Přidejme k tomu, že byl natočen podle dramatu Victora Huga, scénář napsal Jean Cocteau a Jeana Maraise nadaboval Miroslav Moravec a je vymalováno. V tomto dobrodružném příběhu s dobrou i když pouze černobílou výpravou a slušnými hereckými výkony, půjde nejen o lásku, odvahu a čest, ale i o intriky a pomstu. Kouzlo romantiky i šermířských soubojů sice poznamenal čas, ale pamětníci na hrdiny svého mládí nezapomínají.
