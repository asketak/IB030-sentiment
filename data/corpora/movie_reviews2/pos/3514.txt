Největší slabina T3 je v tom, že 3/4 filmu jen kopíruje svého předchůdce a až ke konci se děje něco skutečně nového. Akce je velmi dobře natočena, třebaže mě nekonečná likvidace všeho v okolí po čase začala lehce nudit. Taky nesmrtelnost T-X nedává moc šanci pro rozvíjení nějakého napětí. Raději než výbuchy bych uvítal, kdyby se zapracovalo na atmosféře a apokalyptické vizi jako v T1 či T2. Co se mi líbilo víc než na T2 byl sympaťák Nick Stahl jako John Connor. Narozdíl od Furlonga si ho snadno dokážu představit jako syna Kyla Reese (Michael Biehn) a Sarah Connorové (Linda Hamilton). Jenom ta scéna z budoucnosti, kde byl ne zrovna přesvědčivě namaskován o 20 let starší vypadala trochu směšně. Je to slušný film, který nepostrádá dobrý smysl pro humor, většinou nijak neničící atmosféru (snad jen scéna s psychologem z T1 byla lehce přes čáru). To Arnold by mohl usilovat o cenu psychologa roku. :-))
