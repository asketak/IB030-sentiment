Od úvodní scény, ve které kamera „po Saulovsku“ tepe kolem hlavy našeho antihrdiny, jsem si říkal, že se na nás řítí něco zásadního. Svou intenzitou tahle pasáž navodí dojem, že před sebou máme záchranu vojína Jamese Whitea, akorát z Polygonu. Do tří čtvrtin to pak frčí šíleně. Je to dramaticky sevřené, skvěle zahrané a bez zbytečných odboček. Jenže pak se generační výpověď lehce zadrhne a film se promění na mnohokrát reflektovaný boj s rakovinou. Nemyslím to nijak pejorativně, v tom příběhu to má své opodstatnění a místo, jen už to potom nemá takový drajv a sílu. Člověk pak musí jít s hodnocením těsně pod. Ale neznamená to, že jsem na Jamese Whitea dva dny nemyslel, netetelil se u generačního políčku celé iGeneration a po skončení si nepustil Billie Holiday. Uživatelé, kteří by se mnou chtěli jít nakupovat do mexického obchoďáku, se mi můžou ozvat do pošty.
