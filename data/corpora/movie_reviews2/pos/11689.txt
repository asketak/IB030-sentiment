Zaviažte si čierne šnúrky v kanadách, na ruky navlečte nepremokavé chlpaté rukavice, uši prikryte ruskou baranicou, vytiahnite kožušinový kabát od dedka z komory, nechajte si narásť štúrovskú a do koženého opasku si zastrčte zaostrenú dýku od pradeda Štefana. Pripravte sa. Toto bude jazda všetkými ročnými obdobiami. Prekrásna kanadská lokalita z útržkami Mexika alebo Argentíny Vás ozrejmí, že tak ako nádherne vyzerá, tak aj môže bolieť alebo Vám tu bolesť na Vašom nahom tele ukázať. Ale áno, teraz sa už nemáme čoho veľmi báť. 21. storočie, teplé radiátory, nesurové ryby alebo milé párnokopytníky. Časy boli iné, nikdy nezastanú, naveky sa menia. V 18. storočí ich neskrotnú prírodu na vlastnej koži pocítil aj dobrodruh a lovec Hugh Glass. Severoamerický lesnícky život bol o tom, ako sa ľudia baštili po teplej piecke v drevenej chatke uprostred lesa, proti vôli indiánskych kurtizánok alebo len dobre známych špinavých peňazí. Ten kto poruší pravidlá, musí niesť následky. Je jedno v akom čase sa nachádzame. Pomsta je zlá vlastnosť čo poháňa ľudí k činom, ktoré by inokedy neurobili. Nie je spravodlivá. Je ukojiteľná. Ak sa už raz myšlienka pomsty v hlave vyklíči, nejde ju zastaviť. Film s veľkým, tučným a mrazuvzdorným F. Jeho vizuál dokáže prebiť iba  krutosť onej prírody. E. Lubezki je niečo ako boh s čočkou kamery namiesto oka. S jeho láskou sa obtáča a vykrúca do takých rôznych uhlov, až si budeme veriť, že tam tá kamera ani vôbec nie je. Sme sami súčasťou kanadských lesov, sme súčasťou indiánskych potetovaných, hatlaninou hovoriacich gangov. Hudba je presne taká akú film potrebuje, akú si divák žiada. Bubny rozozvučajú srdce, husle podrežú hrdlo. Nádhera. Monštruózne generačné dielo v čele s L. Di Capriom a T. Hardym. A. Iñárritu má u mňa rešpekt za to, ako dokázal všetko upokojiť aj keď štáb zasiahli neprajné problémy pri natáčaní. Revenant si zaslúži pochvalu, rešpekt, súcit. Na podobné dielo budeme čakať ešte veľmi dlho. Takto sa žilo, takto žiť nechceme, takto sa bojovalo. Pri pozeraní na domácom plátne si zatiahnite žalúzia na oknách, aby vám do vašej stajni neprenikol lúč krvavej stopy snehu do oka vášho milovaného Pejka. Veru, ostala by mu zima.
