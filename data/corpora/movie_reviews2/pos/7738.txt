Mickey Rourke, Bruce Willis, Elijah Wood, Clive Owen, Jessica Alba, Benicio del Toro. To je iba zlomok superhviezdneho obsadenia ambicióznej a vo svojej v podstate revolučnej komiksovej adaptácie. Temnú, drsnú a násilnú predlohu sa režisér Desperada snažil preniesť na plátno obrázok po obrázku. Ako storyboard pri natáčaní slúžil samotný komiks a druhým režisérom sa stal autor predlohy. Na filme sa ako tvorca jednej scény podieľal takisto Quentin Tarantino.  Tento zaujímavý experiment je na prvýkrát úžasným výletom do sveta hriechu a myslí psychopatických postáv, ktoré si aj napriek svojim pokriveným charakterom dokážu získať divácke sympatie. No pri opakovaných projekciách už predsa len trpí absenciu klasického filmovému rytmu. V každom prípade však ide o originálny a miestami fascinujúci film-noir, ktorý je povinnosťou pre každého filmového fanúšika. Dlho pripravované pokračovanie ostalo v tieni svojho predchodcu.
