Hodně netradičně pojatá marvelovka, která si utahuje snad úplně ze všeho (z filmových klišé, z ostatních filmů, postav i samotných herců) včetně sebe samého. Koncept originu je trochu nestandardně divákovi vyprávěn formou několika flashbacků, které přerušují současný děj. Ne že by to bylo špatně, ale asi by mi víc seděl chronologický sled událostí. Deadpool jinak uteče jako voda, možná až příliš - skoro jsem si říkal, že by se do tohoto skvělého filmu mohlo vejít ještě něco navíc. Přístupnost "R" filmu rozhodně sedí. Účast jednoho X-mena a jedné X-woman potěší, stejně jako pseudo-cameo Hugha Jackmana. Akorát ten proces "aktivace mutantních genů" mi přišel malinko zvláštní. Jinak se jedná o skvělou akční a humorem nabušenou jízdu, která se trefně vymezuje proti všem zaběhnutým holywoodským standardům. 85%
