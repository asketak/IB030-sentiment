Dětmi oblíbení dinosauři v animáku, který má nastavenou laťku na Disneyho poměrně hrubodrsnou pro moderní, všemu navyklé parchanty, ale vyvažuje se to standardními hřejivými scénami. Kontrast jednoduchých "plastelínových" dinosauřích postaviček zasazených do hyper-realistické přírody. Jde prakticky o aktuální demonstraci schopností animátorů realizovat počítačově dokonalou přírodu, mraky, stíny, světla, pohyb rostlin ve větru, vodu. Opět hořekuji nad tím, že kdyby tohle umění bylo použito ve filmu pro nás větší děti (svět fantasy, sci-fi), tak se stane asi zázrak. Studio by vydělalo mnohem víc, než vkládat již téměř dokonalé animace do rodinných pohádek. Příběh je nevyužit pro zajímavý nápad: Co kdyby žili dál dinosauři. Škoda, že tvůrci víc nerozvedli tohle universum (zemědělci, farmáři atd.) Již po tisící tak sledujeme peripetie teenagera-outsidera, který musí najít v sobě odvahu a poznání. Film je tradičním mixem dojetí a vtipu. Obojí zde funguje a ten vtip je místy opravdu na rozchechtání (většina scén s lidským mládětem čtyřnožcem). U jiných animáků by tenhle film byl špička. Takhle je to "jen" The Good Disney • PIXAR.
