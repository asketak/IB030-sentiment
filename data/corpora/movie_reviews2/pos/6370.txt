Klobouk dolů, tohle se opravdu povedlo. Přestože je Ant-man na marvelovské poměry pojatý malinko komorněji a vůbec tak nějak celkově jinak, jedná se o skvělý mix akce, humoru a mezilidských vztahů. Paul Rudd se na hlavní roli skvěle hodí, Michael Douglas v roli mentora doslova září, stejně jako jeho dcera, kterou hraje Evangeline Lilly. Corey Stoll má záporácký výraz v očích už od prvního záběru a jeho Darren Cross budí respekt na metry daleko. Humorná složka ve filmu funguje skvěle a český dabing zní rovněž víc než dobře. Akce je působivá a je jí ve filmu dostatek, i když možná ještě jednu dvě akční scény by Ant-Manovi určitě neuškodily. Je ale potřeba brát v potaz, že se jedná o origin story a značná část stopáže je věnována zrodu hrdiny. Přímé propojení s Avengers potěší. 80%
