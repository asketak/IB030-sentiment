Prvorepubliková romantická komedie z vojenského prostředí, které spojí dva kamarády, Ladislava Peška a Jindřicha Plachtu k podnikání ve fotoateliéru. Druhá dějová linie se odvíjí kolem milostného trojúhelníku, v němž o přízeň fotografky Hany Vítové usilují, aniž by o sobě navzájem věděli, otec a syn v podání Jaroslava Marvana a Gustava Nezvala. Herecké výkony nejsou nijak excelentní, příběh je velmi jednoduchý, ale díky řadě zmatků a nedorozumění jsem si užila dost legrace a vtipných situací. Také hudební stránka filmu nebyla nejhorší. I tak bych doporučila film spíše pamětníkům.
