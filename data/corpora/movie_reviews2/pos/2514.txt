Svým stylem Saulův syn přesahuje typický příběh z koncentráku a navíc přidává ohromnou autentičnost, která se celkem zdařile snaží o nemožné, a to pochopit pocity vězňů při vyhlazování vlastní rasy. Tohle nebyl film s hrdiny a padouchy zakončený vítězstvím dobra, ale klaustrofobický výlet do pekla na zemi, s úspornými, šeptajícími dialogy na hraně srozumitelnosti. Nebo jednou větou: jednoduchý příběh jednoho muže, chyceného v beznadějně zoufalé situaci.
