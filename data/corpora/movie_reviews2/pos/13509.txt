Zcela zaslouženě získal film Oscara za kameru, protože jsou to právě vynikající záběry boje, nádherné přírody i obyčejných dialogů, které dělají tenhle film tím, čím je - neuvěřitelným vizuálním zážitkem. Samotný příběh totiž není nějak extrémně zajímavý, prostě zrazený lovec, který prahne po pomstě a kvůli ní je schopen několikrát přežít i svou vlastní smrt. Je to však právě kamera a horské hřebeny, které hrají v tomto filmu prim (nic proti Leovi, Tomovi a dalším). Leo, který dostal letos Oscara (nedostal ho ani tak za roli v tomto snímku, jako spíš za zásluhy, to nic ale nemění na tom, že si Leo Oscara zasloužil), je skvělý jako vždy, Tom Hardy (kterého jsem prvních několik minut vůbec nepoznala) mu velmi zdatně sekunduje. Takže celkově pěkný film, na který se někdy zase ráda podívám.
