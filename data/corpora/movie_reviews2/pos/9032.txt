Ve skutečnosti velice smutné, ale nejméně v několika rozměrech hluboko krutě pravdivé. Lidský rozměr v tragičnosti, zranitelnosti, někdy až odporné nízkosti a velmi únavné strojené účelovosti. Zpočátku film balancuje na hraně jisté zmatenosti, avšak, jakmile mladá žena zaháčkuje oběť, snímek kráčí pevně za svým cílem. Výborný dabing obou hlavních postav. Zůstává otázka, jestli skutečně Virgil tolik ztratil, popř. všechno ztratil, neboť jeho bohatství neživých zážitků usazených ve zlatě vůbec nemusí být náplní a cílem hodným života člověka... Já se s jistotou řadím do skupiny, která má s hlavním hrdinou na konci slitování i vzhledem k jeho celému osudu a nelibuje si v tomto případě v jakémsi zadostiučinění :-) Film má údajně i druhou verzi konce - zatím jsem neměl tu čest zhlédnout.
