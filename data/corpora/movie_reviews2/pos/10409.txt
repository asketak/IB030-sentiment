90%. Excelentní a neuvěřitelně procítěná práce, která svou nehranou a uvěřitelnou sentimentalitou může konkurovat těm nejlepším romantickým filmům historie. Výjimečně komplexní Joaquin Phoenix a perfektně přirozená Reese Witherspoon společně vytváří možná tu vůbec nejúžasnější romantickou dvojici, jejíž příběh (i samotný příběh Johnnyho Cashe) je tak atraktivní na audiovizuální zpracování, že se mi těžko věří, že se taková hudební legenda s tak úchvatným životním příběhem svého filmu dočkala až v roce 2005; nicméně díkybohu za to, protože poslední hodinu stopáže jsem se jen modlil, aby to ještě neskončilo. Dlužno podotknout, že normálně romantické filmy nevyhledávám, ba často i zaujatě odsuzuji; Walk the Line je ovšem zářná výjimka, a jak to tak bývá, je to výjimka gigantických rozměrů, a i když jsem původně čekal širší zaměření na Cashovu kariéru jako takovou a dostal jsem spíše obří love story, nakonec to byla právě  paradoxní harmonie mezi oběma, která z filmu i z jejich vztahu dělá výjimečnou záležitost. Nemluvě o faktu, že si oba herci všechny skladby sami nazpívali; to mě položilo jako sladká tečka za tímhle jedním z největších zážitků poslední doby.
