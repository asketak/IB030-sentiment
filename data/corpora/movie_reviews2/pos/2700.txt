Tenhle film jsem zhlédla na základě doporučení sestry, která film vychválila do nebes. No, tak nadšená jako moje sestra z něj nejsem, ale rozhodně to není špatný film. Naopak, je velice dobrý. Herecky zde vyniká především Rooney Mara, která mě v poslední době stále více přesvědčuje o tom, že je to velmi dobrá herečka. Co se týče ostatních – Channing si zde až tolik nezahrál, ale v tom prostoru, co dostal, předvedl solidní výkon, Catherine Zeta-Jones je přesvědčivá, až mi jí na konci filmu bylo líto,  Jude Law – to je pro mě oříšek. I když má hrát klaďase, tak mě něčím příšerně irituje, působí na mě nabubřele a nakonec je mi ze všech nejméně sympatický. Uznávám ale, že je to čistě můj subjektivní názor a rozhodně nechci zpochybnit dobrý herecký výkon, jen prostě Jude Law v tomhle filmu není zrovna mým oblíbencem. Celkově velmi dobrý film, který přináší zajímavé téma. Jak je vidno, i nejlepší psycholog a psychiatr se může setsakramentsky splést.
