Ten film je blbej jak necky. A já nedokážu vyjádřit, jak neskutečně jsem z toho šťastnej. Nová naděje pro novou generaci, která kašle na "novou trilogii", obejde se bez flashbacků (do dávné minulosti) a originů a nebojí se naplno převrhnout v komedii. Neřeší se politika, jediové neskáčou jak čamrdy a nejsou tu žádné zkurvené midichloriany a zkurvení kloni, jej! Akce střídá akci, je tu Han Solo a Žvejkal a Millennium Falcon, sympatičtí hrdinové, výborná camea, skoro dokonalé triky a kulisy... J.J. "Deus Ex Machina" Abrams to ustál. Bez logiky a fungujících emocí, ale se ctí. I ta modrá světla mu tentokrát prominu, protože z minulého roku jen málo věcí bylo tak upřímně zábavných a nejspíš žádná takhle nadupaná. Jestli jsem měl někdy z filmu husí kůži, pak z tohohle. Návrat do dětských let. Jenom toho Luka kdyby bylo víc.
