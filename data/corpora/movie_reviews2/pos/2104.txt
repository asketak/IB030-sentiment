Niekto mal značnú dávku odvahy, keď film „dotvoril“ modernou hudbou, ktorá sa k obdobiu vôbec nehodí. K niektorým situáciám možno aj áno, hlavne keď sa spieva a tancuje, ale väčšinou som mal z hudby pocit, že pozerám niečo iné. Netvrdím, že zlé, ale určite je to už iný film, ako vytvorili pôvodní autori. Príjemne ma „prekvapilo“, že Burian nerozpráva, len gúľa očami, raz dokonca trikovo, a hlavne prekvapila Fify, Anny Ondráková. Tá akoby ani nepatrila do dvadsiatych rokov, ale účesom, výzorom a vystupovaním ako pŕetopená lokomotiva predbehla niekoľko desaťročí, dokonca ešte aj tým, ako si hľadala „zlého“ chlapca. Film je celkovo veľmi nápaditý po každej stránke, len na konci trochu pridlhý, ale určite najoriginálnejší (vražda bleskom) Burianov film, čo som videl a tak ho môžem aj najvyššie ohodnotiť. –––– Tak holka, tak blbej zloděj nejsem. To bych musel krást jenom na tebe.
