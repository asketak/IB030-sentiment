Asi budu působit rušivým dojmem svým počtem bodů, když celkové hodnocení má naopak sestupnou tendenci. Expozituru nehledejte. ta byla jen jedna. Zde byly jen použity stejné osoby. Z rozvleklého seriálu atentát jsem byl trochu rozpačitý. Nejen zbytečně moc dílů, ale i "dodavatel" díla na trh, Nova, se přerušením vysílání v půlce seriálu, na rozmělnění podepsal. Nebyl jsem sám, kdo logicky předpokládal po vánocích zpětné nasazení do programu. Bylo ticho po pěšině, tak jsem atakoval Novu, která koncem ledna začala pokračovat. Jako "omluvu" dali nejprve opakovací sestřih, okomentovaný navíc hlavní hrdinkou. A za mou drzost posunuli vysílání do pozdních nočních hodin. První, asi čtyři díly, které se motaly převážně okolo prezidentského prostředí - žádný zázrak. Dále už začalo být zajímavější a napínavější. Druhá (odsunutá) půlka seriálu už byla napnutá struna a pasovalo mi to to spíš na zahraniční výrobu. Na hodnocení se podepsalo především to, že to je české. Pokud by to byl zahraniční film, u kterého ani divák neohodnotí logičnost politických afér, měl by možná jiný náhled. Návraty do minulosti v jednotlivých dílech byly dalším protahováním seriálu. Asi by prospělo vyprávět přímočaře "od začátku". Poslední díl mě také nadzdvihnul, ale na druhou stranu to, že Klaus byl ruský agent, už také bylo napsáno a autor na to a další politizaci doplatil svým zdravím a málem i životem. Takže zopakuji, spousta nedobrých okolností pokazila dojem, ale za fajnovou akčnost "smyšleného" příběhu dávám, co dávám.
