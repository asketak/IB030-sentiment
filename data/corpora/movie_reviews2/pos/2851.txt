Nejdřív do toho Meryl spadla s Robertem De Nirem a o jedenáct let později zase s obstarožnějším, ale stále fešným Clintem Eastwoodem. Tentokrát příběh náhodného vzplanutí osloví především "starší" paní, kterým se už stereotypní manželství a starost o domácnost značně zajídá a touží po poznání něčeho nového. Clint jako dosud neusazený cestovatel fotograf v jedné osobě svým šarmem vdanou ženu úplně poblázní a přitom se ani nemusí moc snažit. Stačí že prostě JE. Jako každá zakázaná romance se ani tato netváří, že by měla mít věčného trvání. Udělat závažnější krok chce pořádnou dávku odvahy a silný žaludek. Nejvíce šokovaní jsou asi její dospělí potomci, kteří si všechny zážitky pročítají z matčina osobního deníčku. Sám nevím jestli bych při takovém "objevu" víc soucítil nebo se propadal hanbou. Ono záleží na více okolnostech...
