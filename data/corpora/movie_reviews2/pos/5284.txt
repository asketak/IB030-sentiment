Martin Ťapák a jeho režijní experiment na samém počátku normalizace. Kdo ví, co za celým pojetím této lyrické vrchárské balady stálo. I když se Ťapák po hlavě vrhá do stylu Jakubiska, Uhera či Chytilové, ani zde nezapomíná na svou režijní doménu, kterou je slovenský folklór, pevně spjatý s přírodou. Zde ovšem dostává celkový obraz velmi silný abstraktní nádech, podpořený fantastickou kamerou Viktora Svobody, který nabízí vskutku výborné záběry. Klasik filmové hudební scény na Slovensku tomu dodá nezbytnou míru dramatu s tajemným nádechem a můžeme si vychutnat vynikající návratový film o krásné tatranské divožence, hrdém zamilovaném horalovi, pohanském uhlíři i prostém lidu, žijícím pod majestátními horami, jež skrývají mnohá, často i dlouhá léta nevyřčená tajemství.
