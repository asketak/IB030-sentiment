I otupel v tej nevedomosti a spomenul si na slová exorcistu „nikto nie je neveriaci, ak ide do tuhého.“ No predkladané správy považoval za blud. Klam fetišu masmédií a straty dôvery v tento pilier. Pomaľovaný chlap s jazvami na tvári hovorí, že zlo sa blíži a je lepšie využiť chaos, v ktorom nie sú pravidlá. Lebo tie pravidlá zrejme určili, že tí „zlí“ musia byť, aby tí „dobrí“ mali potešenie legálne strieľať(?). Ďaleko preďaleko ani len netuším, ktorú stranu voliť. Vo virvare udalostí nerozumiem ľuďom z mosta, netuším pre koho a za čo sa bojuje, lebo existencia rastlín s „protizákonným“ účinkom niekomu tam hore vyhovuje. On to nechce zastaviť, ale zregulovať. Priniesť ovocie. Koho by si trénoval, kde by si napínal svaly? V dekádach sa zjavujú facky úbohosti. V miléniu prichádza Soderbergh a jeho Premávka. Údery pod pás, ktoré pri zhliadnutí stále bolia. Dlho nič. Iba komixy... Až duša musí odísť do Johanesburgu a tam pocítiť silu. Našťastie potom len krátko nič. Lebo ide Denis. Vynára sa z diaľky ponad Deakinsov obzor a novelizuje šťastný koniec. Tu a tam niekto pre niečo v prevahe žltej farby. Veľa otázok málo odpovedí. A dobre tomu tak. Lebo osadiť 2/3 sveta (toho nevedomého) do postavy Emily je ozaj osvietenie. Čosi je zlé a zhnité - uvedomuje si to aj Jóhann. Scenárista sa pre istotou ani nesmeje, lebo tuším videl budúcnosť. Nechcem si zmývať v kúpeľni krv, ale bezmocnosť. Nechcem vyliečené oko Emily, ale priezor na Božej strane. Nechcem palebnú silu, ale strelu do dieťaťa. Guadalupe nefunguje a kastílske ruže vysychajú. Obraz roní krv, dúfam. Pasca sa mi zaborila do nohy a nepúšťa. Larvy kde len pozriem, preživší v snahe ukrojiť z koláča. Načiaham ruku k Emily, ale tá neisto robí krok vzad. Tam Denis, sťaby Lucifer vábi ju do života smrti. Nemožné ostať bezemočný. Hanbím sa za seba v pocite čistého bieleho rúcha omytého v Sicariovej krvi. (videné 14.02.2016, 08.04.2016, BDrip)
