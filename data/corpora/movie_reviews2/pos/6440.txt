Kdo by neznal malého Kevina a alespoň každoročně jednou o Vánocích se nepobavil u nestárnoucí rodinné komedie Chrise Colombuse. Sám doma už prostě patří k životu spokojeného diváka (aspoň v mém případě) a je možné jej sledovat i mimo vánoční svátky. Ty pastičky malého rošťáka (žehlička, oheň, plechovky s barvami, namrzlé schody...) se fakt nikdy neokoukají a po padesáté se budu smát stejně jako poprvé. V dětství jsem to žral ještě víc. Nejradši mám kreace malého nerváčka Joe Pesciho, který se po Scorseseho Mafiánech neztratí ani v komedii. Ovšem tady byl vzhledem ke své vynalézavosti za psychopata spíš Maculay Culkin v roli Kevina.
