Pomyslný bonbónek a geniální tečka za celou ságou, která ke ždímání emocí využívá jak první dvojici epizod, tak celou původní trilogii, na kterou plynule navazuje. Třetí epizoda je akční jízdou od začátku do konce, jízdou plnou skvělých efektů, povedeného a méně dětinského humoru (R2 je badass!) a především dospělejších emocí. Rovněž je tato epizoda nejtemnějším (postupná změna v barevné paletě je boží) dílem v sérii a není tak striktně černobílá v rozdělení dobro/zlo. Po psychologické stránce postav jde mnohem více do hloubky a osobně bych klidně ještě přidal 20 minut na plné vykreslení přerodu Anakina v Dartha Vadera, jelikož tento skok byl v jisté části zbytečně uspěchaný. A to bude má jediná výtka k tomuto jinak prakticky dokonalému sci-fi popcorňáku. "So this is how liberty dies... With thunderous applause".
