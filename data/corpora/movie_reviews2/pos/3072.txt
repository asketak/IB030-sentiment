Pokud si koupíte lístek na vlak a uvidíte společně s vámi nastupovat malého Belgičana s nadměrně vyvinutými šedými buňkami a s nezaměnitelným knírem, jeďte raději busem. Skvělý díl, kde sice Agatha používá staré známé osvědčené fígle (falešný klenot), ale to zde konkrétně nijak zvlášť nevadí, potěší i výtečné obsazení (Elliot Gould je zde stejně vykulený jako v Přátelích, nebo Dannyho parťácích), ze kterého vyniká především neobyčejně sympatická a krásná Georgina Rylance. Skvělá je zde i Severoirčanka Bronah Gallagher (mj. Pult Fiction), která je jednou z těch hereček, které na první pohled zaujmou nezvyklým zjevem (politicky nekorektně řečeno divným ksichtem). Pro mě je to dost možná jeden z nejlepších dílů seriálu. I díky vtipné narážce na konci. "Pojedu teď do Vídně. Zlákal mě Orient Express, jistě jste jím jel už milionkrát." "Non, madame. Ale jednou se jím musím projet."
