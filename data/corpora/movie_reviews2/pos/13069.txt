Inu, šel jsem do tohoto filmu s bezmezným očekáváním. Jsem nezlomný fanoušek původní trilogie, a přes všechny jejich chyby se rád podívám i na prequely. Původní trilogie je ovšem natolik nasycena ikonickými momenty, které jsme si všichni přehrávali jako malí dokola, zapomatovatelnými postavami a nezapomenutelnou mytologií, že by se tomu jen těžko mohlo něco vyrovnat. Abrams tedy vymyslel zdánlivě bezchybný plán. Vezme všechny tyto momenty a postavy, dá jim nový kabát nebo je aktualizuje a máme tady něco obdobně skvělého? Ano a ne. Pro každého fanouška Star Wars to může být jak vysvobozením z prequelového pekla tak kopírovací propadák. Nicméně patřím, stejně jako většina fanoušků, k té skupině která jásala nad pohybujícím se žlutým textem, zmínkami legendárních postav a všemi těmi narážkami. Je to úžasný film s neuvěřitelně propracovanou kinematografií a několika zajímavými nápady, jen mu možná škodí přílišné odkazy na minulost ságy.
