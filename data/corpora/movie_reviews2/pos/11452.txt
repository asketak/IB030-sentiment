Tak tenhle film se viděl teprve nedávno a i přes zdejší hodnocení-prostě je to film, který mě nepustil z místa a já si to plně uvědomuji, zcela mě pohltil a tak to má být. A jak je to možné? Jednoduše-tento film má vše co mám rád. On tématiky WW2, přes futuristicky nemožné zbraně, přes nacisty až po skvělé herce ze všech stran, kterým jsem věřil vše, i když to byl naprostý nesmysl. Zde je nutno podotknout že na kvalitě filmu mi nic nevzal ani dabing, který sice může mnoha lidem vadit, dokonce i já uznávám že šišlající nacisty nezbožňuji, ale dabing mi nevadil, naopak u některých postav mi byl velice sympatický. Ani nevím kde začít. Tak třeba příběh - speciální vědecký výzkumný ústav nacistů se jménem Hydra pod vedením fanatického nadopovaného plukovníka Schmidta je pověřen na Hitlerův příkaz výrobou zbraní, které vytváří doktor Zola. Ovšem náckové netuší, že doktor Erskin, který vytvořil ze Schmidta nadopovaného úchyla, se chystá provést stejný experiment v USA. Vyvoleným se stane Steve Rogers, největší ubožák ze všech ubožáků, který se stane supersilným, byť Erskin je Hydrou krátce po experimentu zavražděn. Steve se stane kapitánem Amerikou a ze začátku je jen reklamním panákem, no nakonec se dostane na frontu a se všema tam zatočí, aby nakonec Schmidta rozdrtil i s celou jeho Hydrou. Takhle to není nějak úžasné, ale mě film prostě dostal. Možná za to mohli hlavně herci, zasazení do krásné dobové atmosféry. Chris Evans jako kapitán mi perfektně seděl, prostě typický bláhový Amík, který nakonec všechny rozválcuje, sympaťák od pohledu. Jeho "přítelkyně" Peggy, hraná Hayley Atwell..no co dodávat, ta holka prostě do té role padla jak ulitá a i v těch neforemných válečných věcech jí to pořád slušelo, skvělá volba. Zaporák Hugo Weavinga výborný, sice po odmaskování už to nebyl takový nářez, ale například při likvidaci vyslanců od Hitlera nebo při scéně Hail Hydra, či při scéně s hudbou od Richarda Wagnera byl nekompromisní a tvrdý nacista, jak má být, skvěle zahráno. Tommy Lee Jones je hláškovací kombajn (já tě líbat nebudu), který je prostě pro role menších šéfů zrozen. Stanleymu Tuccimu jsem dost fandil a byl pro mě silně sympatický, škoda že byl zneškodněn tak brzo. Celá parta co pak kapitánovi pomáhala byla sice otřesně složená (nic ve zlém, ale ani se štěstím by se dle mě v jedné brigádě nepotkali Číňan, Brit, Ir, Černoch a Američan), ale byla perfektně sehraná a obzváště chlap s buřinkou měl to, čemu se v dnešní době říká swag. Jediný z osazenstva který mě tolik neohromil byl Bucky, ale ten mi později krásně sednul ve winter soldierovi, takže vše odpuštěno. Doktor Zola rovněž perfektní. Rozhodně si taky nemůžu stěžovat na soundtrack. Co bych jen nakonec dodal-zbraně Hydry byly z většiny nereálné, ale na konci se objevilo létající křídlo bratrů Hortenovic a v mezičase i Landkreuzer 1000 Ratter, supertank. Ty zbraně nebyly nikdy vyrobeny, ale byly v plánech a zas taková fikce to není, což je poněkud odstrašující. Nuže finálně- 2* za Hayley Atwell (já se omlouvám, tady pro mě ten film z části pomalu táhla), 1* za celý spojenecký casting, 1* za záporácký casting s Hydrou a 1* za akční scény, spolu se všemi scénami kde figuruje Hugo nebo kapitán nebo....prostě za všechny scény 5*, tenhle film je prostě (aspoň pro mě) úžasný. Asi vybočuji, ale mi to nevadí.
