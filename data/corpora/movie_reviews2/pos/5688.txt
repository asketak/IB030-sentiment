Můžeme se na to podívat ze dvou zásadních úhlů pohledu. Ten první je, že Snyder zklamal, když měl DC universum vykopnout pro mainstreamové publikum. Není to navíc ani náznak pojítka s předchozí veleúspěšnou batmanovskou trilogií. Pro diváka neznalého originálu (a tím myslím ten papírový) je to nelogická, těžko stravitelná mela. Ovšem pro fanoušky Batmana a Supermana, a DC universa obecně, tohle je splněný sen. Ožívá tu jeden ikonický okamžik z rámečku za druhým. Navíc se slibně rozjíždí týmovka, která by měla být přímým vyzyvatelem Avengers. Co se mi nelíbilo byla hluchá místa ve scénáři. Dějově mi tam chybělo více momentů překvapení. Co naopak potěšilo byl dost surový a depresí zmítaný Batman a nabušená Wonder Woman.
