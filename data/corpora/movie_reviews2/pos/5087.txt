Pozor! Obsahuje spoiler a Product Placement: "Batman - můj účes stále drží." Nejmenovat se obě matky Martha, Superman by byl mrtev. Respektive by umřel dříve a nemohl by umřít pak... a pak znova. Oproti "jedničce", která byla skvělým pohledem do Supermanova zrodu, se zde o čas na plátně dělilo mnoho postav a žádná nedostala dostatečný prostor pro vcítění a porozumění. Což mě nejvíce mrzí u Wonder Woman, v jejíchž scénách jsem se měnil na fanouška slintajicího blahem, úsměvem Jokera a klepáním prstů v gestu pana Burnse, se slovy "výtečně" a dále u Lexe Luthora, na kterého jsem se těšil převážně z důvodu jeho hereckého představitele Jesseho Eisenberga. Ten opět nezklamal, ale mohl bavit, provokovat, šokovat a intrikovat mnohem déle. Třeba místo zbytečných (podezírám autory, že scény natočili jen proto, aby nás zmátli v trailerech), zmatečných, nepodstatných a špatně natočených a ještě hůře zahraných snových scén Bena "rádoby Batmana" Aflecka. Zde jsem konečně poznal jak to vypadá, když herec neumí hrát. Prostě jsem mu to nežral a kazilo mi to dojem z celého filmu. Navíc celá Batmanovská linka za moc nestojí. Ti, kdo viděli "Nolanova Balea" jednoduše nemohou být spokojeni a tetelit se blahem jako před lety. A nyní ke zpracování. Naštěstí dávají 3D i s originálním zněním, takže jsem nemusel trpět dnešní kvalitní rychlo dabing. Titulky jsou dobře zapracované, takže nerušily celkový dojem už tak slabého 3D, které je u tohoto filmu dle mého zbytečné - žádné 3D orgie se nekonaly. I přes veškerá negativa však nemůžu pod 4 hvězdy.
