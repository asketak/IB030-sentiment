Jednoznačně se připojuji k lavině pětihvězdičkového hodnocení, která se tady strhla. Převést Holmese s Watsonem do současnosti byl možná risk, ale vyplatil se. Postavám se trochu změnil slovník a pokud jde o Holmese, o něm policisté místo jako o podivínovi mluví jako o úchylovi první kategorie... Ale pořád jsou to ti staří známí. Příběh je od začátku do konce napínavý, plný neskutečně suchých hlášek a skvělých dialogů a kromě finální nervákové konfrontace mi naprosto vyrazila dech honička za taxíkem.
