Když jsem Jessicu Chastain viděl poprvé v roli mateřské zbožné ženy v domácnosti (Tree of Life), dlouho jsem jí její roli nevěřil, přišlo mi, že se na ni vůbec nehodí (možná proto, že mi svým zjevem tolik připomínala naší šílenou kuběnu Geislerovou). Ale po tomhle filmu mám definitivně za to, že se pro role mateřských zbožných žen v domácnosti přímo narodila. Jen na chlapy nemá bohužel chuděra štěstí. Nejdřív lehce schizoidní surovec Pitt, a teď těžce schizoidní paranoidní schizofrenik Shannon... Působivý film, sice mnohem méně bizarní a mysteriózní než jsem čekal, ale zklamaný nejsem, pro pomalé psychologické filmy, lehce říznuté sociálním dramatem, mám taky slabost. Nejvtipnější scéna: Táta v plynové masce si pokládá hlavu na rameno mámě v plynové masce (málem jsem si z toho ucvrnknul do slipů).
