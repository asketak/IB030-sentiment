To je prostě skoro dokonalé. Čekala jsem něco na způsob Tudorovců, ale tady je mnohem víc násilí, válčení, vražd, sexu, incestu, pohlavních nemocí, opia, italské prohnanosti, z 80 % správně používané a vyslovované latiny (velký klad!), okázalosti Vatikánu a katolické dekadence. Jeremy Irons jako papež Alexandr VI. je prostě skvělý, Lucretziu Borgiu nikdo lepší než Holliday Grainger taky hrát nemohl a představitel Caesareho Borgii je dost sexy. Škoda, že to má jen 3 řady a těžko říct, jestli se plánuje nějaká další. Spíš asi ne, když je to z produkce HBO, výprava působí dost nákladně a HBO se především asi soustředí na svůj obří projekt Game of Thrones... ale i ty 3 řady jsou krásný zážitek.
