Můj návrat do osmdesátých let pokračuje. Absolutně nedokážu pochopit, jak něco podobného mohlo vzniknout v roce 1984 a dnes to pořád vypadá velmi svěže, moderně, nad triky (až na pochopitelné výjimky) není potřeba se usmívat a nad příběhem nikdo nemůže kroutit hlavou. Jen to celé svědčí o velikosti Jamese Camerona coby precizního vizionáře, který by se neměl zdržovat četnými pokračováními Avatara, ale předložit nám nějakou další výživnou story, řemeslně dokonale natočenou, bravurně odvyprávěnou a prostě takovou, aby na ní byla vidět pro něj typická mravenčí práce a dávka kreativity. Než kyborg s upřeným pohledem, omezeným slovníkem a trávící hodiny v maskérně Sarah Connor ve dvojce chránil, hodlá v prvním zastavení studentku a servírku sprovodit ze světa. Ještěže dnes už telefonní seznamy nikdo nečte. A už na konci prvního dílu bylo patrné, že duo Cameron-Schwarzenegger pomýšlelo na pokračování. Ještě promakanějším než výborný první díl. Úderná hudba Brada Fiedela pořád funguje dokonale.
