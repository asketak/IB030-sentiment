Mám rád filmy, které se snaží co nejvíce přiblížit realitě a tento film vnímám jako naturalistický pohled do života kriminálních vyšetřovatelů a jejich práce (je krásně vidět, jak jsou krimi seriály typu CSI nebo NCIS smyšlené). Brad Pitt a Morgan Freeman jakožto herci z mé TOP 10 jsou výborní, zejména Brad Pitt jako David Mills předvedl svůj vrcholný herecký výkon, Morgan Freeman je výborný jako vždy. Navíc je zde vidět věkový kontrast mezi dvěma hlavními představiteli, který by měl diváka aspoň trochu inspirovat. Ke Kevinu Spaceymu jako hlavnímu antagonistovi také nemám výčitky, roli psychopata zahrál více než dobře. Atmosféra je místy možná až trochu moc vynucená (déšť), ale má svůj smysl, takže to nevadí. Jenom se obávám, že při prvním zhlédnutí se vyčerpá překvapení spojené se závěrem filmu a už nemá takovou sílu jako předtím.
