Pro trpělivého diváka, libujícího si v pomalých filmech, se jedná o slastný zážitek, jenž ho přivede do stavu příjemného meditativního rozpoložení. Pro diváka pospíchavce, milce akce a překotných dialogů, dost možná 100 minut utrpení, proklikávání děje a proklínání celého filmového štábu. U depresivního jedince, trpícího existenciálními úzkostmi, může pak dokonce sledování tohoto filmu vyvolat sebevražednou náladu. Mně osobně tohle milé komorní dílko o malém psychopatickém sociopatovi dokonale sedlo a nemám důvod k nějaké závažnější výtce - tedy moje hodnocení je jasné. 90%. Snad jen nechápu, proč ho jakýsi expert zařadil do žánru "horror", ale za to nemůže film, nýbrž ona škatulkářská prasečí hlava. A moc rád bych se dočkal dvojky, odehrávající se u chlapečkovy maminky na Floridě.
