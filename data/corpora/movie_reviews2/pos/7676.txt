S01 -  Zajímavý námět a jméno P. K. Dicka rozhodně zajistily moji pozornost pro tento seriál. Ale nepřebíhejme. Muž z vysokého zámku je velmi povedený seriál. O tom žádná. Je to velmi kvalitně natočený seriál, který výborně pracuje s daným tématem a má perfektně vystavěný svět, jenž stojí za to prozkoumat. Dalším velkým plusem je technická stránka celého seriálu, která opravdu vypiplaná do detailů. Uniformy, letáčky, billbordy, vlajky a celkové prostředí všech třech oblastí. Každé je něčím specifické a díky množství detailů působí až nepříjemně realistickým dojmem. A je vidět, že si tvůrci dali opravdu moc záležet. Asi si říkáte proč, tak dlouho zmiňuji technickou stránku seriálů, ale to proto, že je zde opravdu moc důležitá a tvoří padesát procent úspěchu u seriálu. Moc se mi líbilo jakým způsobem tvůrci pracují s myšlenkovými pochody hrdinu na opačných stranách země. Na východě je nacistické smyšlení arogantní a sami osobě smýšlejí nadřazeněji. To na opačné straně je japonské chování úplně jiné. Forma uznání, respektu, i odhodlání, s kterým se pouští do to co "musí" být vykonáno pro větší dobro a lepší zítřky. A pak je tu neutrální zóna, kde vyhrává právo silnějšího. A v těchto prostředích se pohybují hlavní hrdinové. Každý z jiné části a přesto se jejich osudy protínají a díky tomu můžeme vidět jak moc liší sociální problémy, proč daná postava jedná, tak a tak a jaký to má význam pro následující budoucnost. Díky tomu nebudeme vnímat hrdiny černobíle, což to nejlepší čeho seriál mohl dosáhnout. Alexa Davalos je moc pěkná a velmi dobře hraje a jako tahounka seriálu je přesná. Rupert Evans je velmi dobrý a to co se mu průběhu seriálu stane je velmi nepříjemné a o to zajímavější je jeho vývoj. Luke Kleintank má vděčnou postavu, jenž se na konec ukazuje, že je dost zajímavá a rozhodně by snesla více prostoru. Hodně moc se mi líbil Cary-Hiroyuki Tagawa, jenž podal výborný výkon a jeho rozhodování se mi velmi líbilo. Nakonec jsem si nechal Rufuse Sewella jehož výkon patří k tomu nejlepšímu co v seriálu uvidíme. Svině s charakterem, velkým jako kráva. Seriál bohužel není bezchybný. Má několik chyb jak v logice, nebo nepravděpodobné vývoji a někomu nesedne tempo, ale to jsou drobné vady. Mě osobně chybí pár momentů, které by mě totálně posílali do kolen, ale věřím, že to se ve druhé řadě změní.
