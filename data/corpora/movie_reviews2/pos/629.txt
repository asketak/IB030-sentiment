Po tom, co jsem na tenhle film neslyšel moc pozitiv, mě čekalo příjemné překvapení. Bavil jsem se dobře, sfilmování i tak obtížně uchytitelného charakteru jako Ant-Man se povedlo. Super akce, scény s mravenci zábava, kostýmy povedené, celkově měl film hodně dobrý drajf. Douglas mě překvapil, posunul Hanka Pyma na úplně jinou úroveň. Záporák Yellowjacket super. Bavil jsem se i u Mašinky Tomáše a zvětšeného mravence. Přesto neudělím plný počet z několika důvodů. Za prvé Paul Rudd pro mě není zrovna nejlepší hlavní hrdina s největším charismatem. Za druhé otravné charaktery Evangeline Lilly a hlavně fízl Bobby Cannavale. Jako poslední klasická bolest marvelovek - spousta rádoby romantik momentů mezi hlavním hrdinou a Pymovou dcerou, klasické vaty o lásce k dceři a motivačních proslovů o tom jak to všechno dokážem, ale s tim už se srovnám. I tak pro mě super a nadočekávání. Bravo Marvel, 80%!
