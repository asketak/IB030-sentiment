S tímhle filmem sklouznete do minulosti, v jaké panuje jiný strach, než známe my. Lidé se bojí se tmavých a hlubokých lesů, čertů a čarodějnic, a toho, že je Bůh opustí. Dokonale přirozený scénář si vás pěkně postaru připraví na zjevení zla takovým způsobem, že nečekáte, že se objeví nějakou náhodou, ale čekáte ho v každém záběru. A vystačí si jen s depresivními šedohnědými barvami, bez laciných triků. Čarodějnice není hororem, není ani filmem pro davy. Je to řemeslný triumf jaký tady dlouho nebyl, naplněný venkovskou hrůzou a křesťanskými mýty.
