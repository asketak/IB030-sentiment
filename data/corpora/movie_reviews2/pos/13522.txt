Vztahový drama, který vás pokud nejste naprostej cynik, úplně odbourá. Russell Crow má komplikovaný postavy v malíčku. Jeho hereckej projev, kdy plynule přechází od milujícího otce/spisovatele k nemocný rozklepaný trosce, která se za každou cenu snaží zajistit své dceři stabilní a láskyplný domov a do toho  kromě boje s nemocí musí bojovat i s rodinou své mrtvé ženy o opatrovnictví toho jediného co mu v životě zbylo, je dechberoucí. Amanda Seyfried jako dospělá verze jeho dcery, poznamenané údálostmi z dětství a neschopné připoutat se k nikomu, o koho by pak mohla přijít je tak přesvědčivá, že jsem v určitých fázích filmu měla chuť její postavě nafackovat  a vzápětí ji obejmout a brečet s ní. V žádným případě to ale není prvoplánovitá ždímačka citů, jen je to skvostně zahrané a dobře zrežírované.  A příjemné překvapení Aaron Paul (Breaking Bad) jako sympatický a chápavý Amandin přítel, který snese hodně, ale brzo zjistí, že nesnese zas všechno a při jedný jejich společný scéně jsem se přistihla, že fakt skoro nedejchám jak to bylo emočně vypjatý .Víc takových filmů, protože zjistíte, že i přes slzy je možný se usmívat.
