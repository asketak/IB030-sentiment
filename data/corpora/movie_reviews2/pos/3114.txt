Pamätám si ešte 20 rokov dozadu, keď som poznal iba prvé tri filmy. To je klasika. Ďalšie tri časti už bolo vidieť, že im niečo chýba, ale ešte stále to bola taká rozprávka, ktorá sa dala stráviť. Ale toto už nie je ono. Lucas už dávnejšie hovoril o tom, že by Star Wars mohli mať 9 epizód, ale takto to dopadnúť nemalo. A to čo na koniec urobili s Hanom Solom, tak to ma naštvali. Dej ujde, ale ono je to dosť poplatné pôvodným filmom, snaží sa to niekam ísť, ale nikam ďalej nezájde, lebo čo malo byť povedané, to už bolo. Je to stále slušný film, ale ide to do extrémov. Falcon, ktorý sa dostáva pod štíty planéty tak, že vyjde z nadsvetelnej rýchlosti pod planetárnymi štítmi, alebo prejde na nadsvetelnú rovno v hangáre, to fakt? A dievčatko, ktoré nepotrebuje vôbec žiadny výcvik, zrazu je z nej zabiják, ktorá oblbne aj učedníka z temnej strany. Nie, toto akosi nedokážem stráviť. A Mark Hamill mal neskutočne trápny štek. Dosť ma to sklamalo. Je to kvalitne natočené, ale na deji to akosi kríva. Neberte ma zle. Akcie stále dosť, zavážila nostalgia, preto tie 4 hviezdičky. Čakal som oveľa viac. Podľa môjho názoru to malo skončiť po 6. epizóde. Proste to staré zazvonil zvonec a rozprávky je koniec. A nech nás všetkých sprevádza sila.
