Byl jsem doma, u malého monitoru mého notebooku, na rozvrzané židli, kolem mě bylo spoustu rušivých elementů - ale přesto jsem na konci povstal a tleskal jsem ještě hodně, hodně dlouho potom, co jsem vypnul přehrávač. Tohle totiž bylo to nejlepší a nejúžasnější divadlo, které jsem doposud viděl a velice mě mrzí, že ne naživo. Takhle úžasně jsem se totiž snad ještě nikdy nebavil. Obří výbuchy smíchu, fantastické scény (hlavně Catherine Tate na háku a Tennant pokydanej barvou a to, co tomu předcházelo). Kromě toho, že je Mnoho povyku pro nic naprosto geniální komedie, má ale ještě něco. Perfektní herecké výkony, hlavně (a zejména, protože ostatní jsou zbyteční) Doctora a Donnu. Ti dva spolu měli už v Doctorovi fantastickou chemii, ale tohle představení je důkaz toho, že je mezi nimi naprosto přirozená a že ti dva se pro sebe narodili, neboť není úžasnější herecké dvojice než Davida Tennanta a Catherine Tate. Oba jsou tak fantastičtí, úžasní a dechberoucí, tak kouzelní, šarmantní, elegantní a vtipní, že je prostě radost je sledovat, v životě jsem mezi dvěma herci skutečně neviděl lepší chemii a vzájemnou magii. Ti dva mi navíc dali úplně zapomenout na Doctora, jak moc mě v tomhle Shakespearovi uhranuli. A tá závěrečná děkovačka a standing ovation byli naprosto, naprosto zasloužené, já totiž na konci tímto fantastickým zážitkem ani nedýchal. David Tennant je rozený génius který má očividně talent prostě na všechno a navíc je tak okouzlující, že kdybych byl žena, tak ho miluju. Catherine Tate je fantastická komička (a neméně okouzlující) a rozhodně by společně měli ještě něco ukutit, protože jejich výkon, ať samostatný, nebo společný, mi dal zapomenout i na trošku slabší, ale skvěle vypointovanou druhou polovinu. Tohle, je vážení, mnoho povyku pro hodně, protože tohle jen tak neuvidíte. 1000%.
