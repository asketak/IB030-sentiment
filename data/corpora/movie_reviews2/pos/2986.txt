George Jung se rozhodl, že nehodlá v dospělosti dřít jako jeho otec za nevděčnou výplatu od nevidím do nevidím a začal se věnovat "obchodování". Bohužel dané zboží má velkou poptávku i u strážců zákona a tak bylo jen otázkou času, až na to jednou dojede. Děj začíná poměrně optimisticky na prosluněných plážích ke konci šedesátých let, kde se George pomalu zasvětil do prodeje vlastně docela neškodné marihuany. Jenže každý se většinou nespokojí s tím co má, když může mít víc. Gordon Gekko sice často říkával: "GREED IS GOOD", ale cena, jakou za zmíněnou chamtivost můžeme zaplatit, bývá kolikrát mnohonásobně vyšší než léty nastřádaná hromada peněz. Nakonec vždycky zůstanou jen vzpomínky...
