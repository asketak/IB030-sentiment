Geniální koncept, který se podařilo v několika scénách a v celkovém vyznění filmu brilantně převést na plátno. Na konci ale snímek poněkud vyšumí do prázdna - měl jsem z toho trochu pocit, že si Gervais s Robinsonem řekli: "Tak, všechny bezva nápady už jsme napsali... Tak to prostě nějak ukončíme, to už je fuk." Ale celkově se jedná o jednu z nejchytřejších kritik náboženství, které jsem kdy viděl, a rozhodně doporučuju zhlédnout! P.S.: Mám tak trochu pocit, že filmu nejvíce škodí americká filmařská škola - tváří se jako typická halivúdská komedie tak důkladně, že by mohl méně bystrého diváka zmást a skončit v jeho očích jako nepovedená letní taškařina. Hloubka Gervaisových nápadů je tady soundtrackem i kamerou chvílemi pohřbena pod tolika metry zeminy, že si jí člověk sice všimne, ale už k němu neprosákne v dost uspokojivé míře.
