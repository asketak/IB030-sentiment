Hned na úvod se sluší říci, že DC Comics není Marvel. Když se v tomto universu silní kluci poperou, tak padají města a Zack Snyder servíruje podívanou vskutku ohromující a věrnou komiksovým předlohám. Stejným způsobem jako v předchozím snímku Man of Steel. Jen bláhový člověk, nebo ne-znalec by čekal něco jiného. Batman - Bruce Wayne v podaní Bena Afflecka je velmi surový, traumatizovaný muž, jenž za všech okolností očekává to nejhorší. Tedy celkem věrná podoba s předlohou. Díky bohu. Film představil i ostatní postavy jako Wonder Woman, která má ve filmu nejvíce prostoru z budoucích členů JLA. Flash, Aquaman nebo Cyborg se ve filmu jen letmo představí a do příběhu nikterak nezapadají... zatím. Přímý souboj obou hrdinů je lehce inspirován dílem od Franka Millera (Návrat temného rytíře), avšak pozadí celého konfliktu má na svědomí maniakální Lex Luthor v podání Jesse Eisenberga. Na něhož si budu muset teprve zvyknout. Film sleduje několik různorodých dějových linek, ať už je to Batmanova cesta za pomstou, nebo nalezení Supermanova místa na zemi a vypořádání se s vlnou nenávisti proti svojí osobě, jenž reflektuje události z předchozího snímku. Či snad pochopení pomatené Luthorovi motivace. Scénárista s režisérem si toho na svá bedra uložili mnoho a ne vždy se jim jejich vize daří správně usměrnit.  Co mě ovšem velmi mile překvapilo, byla závěrečná část, která odkazuje na jeden ze Supermanových milníků v komiksovém světě a není to nikdo jiný než-li Doomsday. Jediný tvor schopný „zabít“ Supermana. Závěrem se jedná o jeden z lepších komiksově laděných snímků s odkazy na tištěné předlohy, jenž otevírá vrátka pro budoucí Justice League a možná i Darkseida samotného.
