Všichni, co již nějaký ten Tarantinův film viděli, si opět přijdou na své. Nechybí dlouhá stopáž, velká spousta dialogů a nakonec i větší než malé množství krve a ustřelených hlav. To vše je Quentinův rukopis. Po pomalejším a lehce zdlouhavém dostavníkovém rozjezdu se Osm hrozných pomalu, ale jistě rozjíždí a přitahuje divákovu pozornost. Závěrečná část už je ve vysokém tempu a uteče tak rychle, že si ani nevšimnete, že už je konec. Každý film Tarantina se potýká s velkými očekáváními, v tomto případě své fanoušky jistě potěšil a mě osobně vlastně také. Otázkou zůstává, kdy se ke zhlédnutí snímku odhodlám znovu (a jestli vůbec).
