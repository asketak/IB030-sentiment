Málokdy se vidí důstojné pokračování. Tohle je jedná z řídkých výjimek. Furt si to drží srandu, byť hrdinové zestárli, takže k životu už nemohou přistupovat tak bezstarostně. Dokonce dojde i na romantiku, ale podanou neurážejícím způsobem. Dante - i když jeho představitel Brian O'Halloran není žádný idol - mě dostal a to přesně, když se na střeše díval na tancující holku a v tu chvíli si uvědomil, že ji miluje. Tohle zahrál fakt neskutečně. Ale není důvod k obavám, žádná slaďárna nehrozí. Nechutné scény jsou správně nechutné, ukázané, ale ne doslovně. Nenápadně se hodně cituje jednička (všimli jste si toho záchodového prkénka, když se vyklízí vyhořelá večerka?). Do toho jedna lízatkově barevná scénka s tancem. A nejlepší shrnutí trilogie Pána prstenů, jaké jsem kdy viděla. Tři mnohahodinové celovečeráky podané za půl minuty. Peter Jackson musel být v šoku, jak to jde zjednodušit bez vynechání podstatného.
