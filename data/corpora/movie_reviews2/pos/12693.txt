Drtivé. A ovšem vynikající filmařina. Hutný souhrn hororu, jenž se tu v letech 45 - 89 odehrál: naprosté zhroucení národa, devastace všeho od zemědělství přes výstavbu po individuální osudy. Justiční vraždy. Vláda luzy, systematické ničení a vyhánění elit. Že se něco takové mohlo stát v zemi, jež měla za sebou civilizovanou rakousko-uherskou monarchii a první republiku, ukazuje na křehkost civilizačního nátěru. Místy je to skutečně brutální: záběry na poválečné pogromy páchané Čechy a Slováky, některé vypovídající oběti, ze zálohy útočící estébák na Národní 17. listopadu pro mě byly na hranici snesitelnosti. Nejhorší noční můry se zde realizovaly za bílýho dne. A všichni ti milicionáři, estábáci, karieristi jsou tu pořád, a poslední dobou zjevně vystrkujou zase hlavu z kanálu, kde se načas po zásluze ocitli. - Ocenil jsem velmi citlivě zvolený hudební doprovod. Chyběla mi jediná věc: u lidí mluvících na kameru bych ocenil popisek, o koho jde.
