U tohoto filmu se nejedná o horor, ale spíš o romantické a psychologicky strašlivě hluboké drama. Film není napínavý tím, že by za každým rohem číhala jakási příšera. Otce, který se se smrtí své dcery vlastně již smířil, navádí zvláštní vidiny k tomu, aby v Benátkách pronásledoval svou vlastní smrt. Jestli mu v tom zabrání jeho krásná žena nebo slepá angličanka, která podobným smyslům rozumí, zde nebudu prozrazovat. Snímek ale stojí za shlédnutí už proto, že je v něm podle mě nejkrásnější milostná scéna, kterou jsem kdy ve filmu viděla. Záběry soulože jsou s citem prostřihány se scénou společného odchodu na večeři: čištění zubů, smích při uvazování kravaty, líčení. Scéna zobrazuje maximálně nevšední lásku na vrcholu štěstí, které se promítá do nejnormálnější každodenosti. Romantiku podporuje lidná, ale přesto naléhavě vášnivá hudba Pina Donaggia. A diváci už tuší, že takovému štěstí musí následovat pád.
