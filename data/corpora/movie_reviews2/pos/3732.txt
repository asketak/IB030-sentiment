Uf, tak tohle bylo divácky náročné. Doporučuji zhlédnout jako maraton, jinak se v tom ztratíte. Maraton vám dá alespoň nějakou šanci. I tak je to výzva, protože každá z těch miniepizod (jinak se to nazvat nedá) se odehrává s jinými postavami v jiné časové linii. Jako první pokus o velký webseriál to bylo dobré, ale příliš komplikované, nemluvě o tom, že mnohé zůstalo nevysvětlené a nedokončené. Například taková linie s dítětem. Co bylo vlastně zač? Co ho dělalo tak "spešl"? I o Simoně jsme se nakonec dozvěděli víc, byť to taky nebylo úplně košer. Je to škoda, protože jsem si celou dobu říkala, že kdyby to mělo tradiční formát a příběh trochu víc prostoru, mohla to být stejná pecka jako třeba loňské Sense8, kvalitního materiálu tam rozhodně bylo dost. Další díly ale nikdy nevznikly a většina diváků to pravděpodobně vzdala před koncem. Jak říkám, škoda.
