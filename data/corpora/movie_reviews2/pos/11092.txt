Zrovna nedávno byl tenhle kousek v bedně večer, a i když jsem měl druhý den brzo ráno vstávat do práce (myslím, nebo na něco jiného, to je teď jedno), tak jsem se prostě musel už zase (podvacáté) na Uprchlíka podívat. Je to precizní řemeslná práce - film má obrovský tah na bránu a žádnou ani trochu zpomalující scénu, to se dnes jen tak nevidí, že něčeho takového byli schopni navíc už před více než dvaceti lety. Tommy Lee Jones i Harrison Ford mají čas dobře rozdělen a oba ho dokážou využít zcela a plně, ostatní pouze nenápadně přicmrndávají a nahrávají na hlášky a (pro mě) nezapomenutelné scény. A to mi vůbec nevadí, že mám moc rád i Leslieho Nielsena a jeho Utopenec na útěku dává Uprchlíkovi pořádně na frak.
