To bol teda hororový nátresk! Apokalyptický zombie snímok, ktorého jedinou nevýhodou je, že je tak krátky. Chcel som viac! Výborne premyslený scenár a to už od začiatku pohromy až po konečné vyvrcholenie. Priznám sa, počas filmu som premýšľal ako asi to môže skončiť a musím s potešením konštatovať, že to skončilo presne tak ako som si želal. Oceňujem aj výber hercov a charakterové rozvrstvenie skupiny, vďaka ktorému snímok dosiahol ešte väčšie grády. Tiež po dlhom čase gore, ktoré fakt stojí za to. Podľa mňa miniséria, ktorá je kvalitatívne porovnateľná s TWD.
