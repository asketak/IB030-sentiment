Pilot - 5* » Frank Darabont nám tímhle nesmírně kvalitním počinem dokazuje, že zombie žánr má pořád co říct.. krom pro tento žánr typické syrovosti zde rovněž dostávají prostor charakteristické rysy jednotlivých postav a především pak vztahy mezi nimi.. | 1. série - 5* » neuvěřitelně atmosférický závěr první série nám moc odpovědí nedal, ale o to více se teď těším na sérii druhou a doufám, že Darabont má všechno pečlivě promyšlené.. (6.12.2010) | 2. série - 5* » druhá série se sice po celou dobu svého trvání z dějového hlediska v podstatě zasekla na jednom místě (nebudu tvrdit, že mi to úplně nevadilo), přesto mi ale jednotlivé zápletky, interní problémy mezi postavami a TA ATMOSFÉRA nedovolily, aby mé nadšení ze sledování polevilo, a já se tak stejně jako v sérii první nedočkavě těšil na každý díl.. závěr série byl výborný - postavy byly donuceny začít pořádně "jednat" a konečně se to tak nějak hnulo z místa.. takže do série třetí si přát snad jen více dějových zvratů a pokud možno i více kulervoucnosti.. (19.3.2012) | 3. série - 4* » po poněkud statické druhé sérii začala ta třetí v obrovském tempu, což vyvrcholilo při skvělém mid-season finale.. ve druhé půlce sezóny se pak rovněž našly výborné díly, ale objevilo se také dost těch slabších, které působily dojmem vycucanosti z prstu.. největším průserem bylo ale to všemi očekávané kulervoucí finále, k němuž celá třetí řada v podstatě od začátku směřovala a které bohužel nepřišlo (resp. přišlo, ale nemělo zdaleka takové grády, jaké mít mělo).. ke konci tedy trochu rozčarování, ale celkově přesto hodnotím třetí sérii rovněž pozitivně.. (20.4.2013) | 4. série - 5* » čtvrtá sezóna může místy působit trochu roztahaně (dlouhý boj s nemocí), ale tvůrci vždycky ví, kdy do toho pořádně šlápnout, takže to jako celek funguje opět na jedničku.. epizody 5, 8, 14 a 16 jsou pak jedny z nejlepších, co zatím Walking Dead nabídlo, přičemž finále první půlky (epizoda 8) žene tepovku na 200 a je zatím bez debat dílem "number one" celého seriálu.. závěr série je rovněž velká pecka, takže to čekání na pátou sezónu bude opravdu dlouhé.. jen tak dál! (5.4.2014) | 5. série - 4* » po špičkovém rozjezdu v první epizodě, kterému ale mělo být věnováno více dílů, toho pátá řada pak už bohužel moc nenabídla.. i mid-season finále a rovněž finiš celé série zůstaly za hranicemi očekávání, takže bych tuto sezónu pasoval na zatím nejhorší, byť to pořád je kvalitní šťavnatá zábava.. ale očekávání jsou hold jinde, tudíž za mě ne zrovna jisté čtyři.. (14.4.2015) | 6. série - 4* » vcelku povedený start (první tři díly) versus naprosto průměrný zbytek, kde se vždy spoustou vaty oddaluje to podstatné a postavy se často chovají jako úplní idioti.. ani na IMDb skvěle hodnocený rozjezd druhé poloviny mě zrovna dvakrát nenadchl a v momentě, kdy má divák pocit, že dění konečně začíná gradovat směrem k očekávanému našlapanému finále, se zařadí zpátečka, přičemž samotné finále je pak zatím jednoznačně nejslabší ze všech sérií.. vzhledem k tomu, jak se tvůrci honosili, že druhá půlka šestky bude vůbec to nejlepší, co jsme zatím ve světě Walking Dead viděli, je namístě zamyslet se nad tím, zda seriál sledovat dál.. zřejmě ještě následující sezónu vydržím, ale pokud se to v podobném duchu potáhne dál, jsem připraven to zabalit.. dávám ty nejslabší 4*, jelikož jsem se většinu času nenudil, avšak moje rozčarování by rozhodně lépe vystihovalo hodnocení o hvězdičku nižší.. (17.4.2016) ||| průměr = 4,5*
