Legenda o Hughu Glassovi, výborně natočená, kvalitně ztvárněná. Bearu Gryllsovi se film musí líbit, neboť on sám si techniku extrémního přežití zobrazenou ve filmu vyzkoušel mnohokráte sám na vlastní kůži, včetně zvířecího spacáku. Řekl bych, že ústřední scéna s medvědicí je solidně provedená, ale malinko přehání a legendu zbytečně nafukuje. Příběh skutečného Glasse praví, že jej medvěd "chytil", pokousal, následně s ním vrhl o zem, přišlápl a podrápal ho, až mu lezly ze zad žebra. Hned na to přispěchali na pomoc John S. Fitzgerald a Jim Bridger a společně medvědici zabili. Jde o to, že při prostupu neznámou divočinou se parta zkušených traperů téměř jistě nikdy nevzdalovala od sebe více než na pár desítek metrů, neboť nemohli riskovat že se navzájem ztratí. Z tohoto faktu a se známého principu chování matky medvěda lze usoudit, že celá konfrontace mezi Glassem a mědvědicí trvala ve skutečnosti pouze pár vteřin! Paradoxně na druhou stranu, Glassova cesta zpět do nejbližší civilizace vzdálené 320km, jakoby ve filmu byla neuvěřitelně krátká. Na vině je asi lehce benevolentní scéna se splavením řeky během jednoho odpoledne. Ve skutečnosti? Glass sestavil primitivní vor, na kterém potom zdolal větší část cesty až do Fort Kiowa. Celá tato sranda, od vylezení z hrobu až po cíl Fort Kiowa trvala Glassovi měsíc a půl. Celý tento příběh je tedy naprosto reálný a není na něm nic fiktivního. Přesto film někde malinko kecá, mlží a přibarvuje. Je to prostě jen film "inspirovaný" skutečnou událostí, ale sakra dobře natočený.
