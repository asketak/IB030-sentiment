Clockwork Orange meets 1984 a možno ešte aj tak trocha Cloud Atlas. Čudná kombinácia, to beriem ale samotný film nieje o nič normálnejší.  Svet sa nachádza v alternatívnej blízkej budúcnosti kde každý musí mať svoj pár a byť zamilovaný. Kto sa v tamto blaženom stave nenachádza a nevie si nájsť partnera, je zo štátnej povinnosti odvlečený do hotela, kde si v nasledujúcich 45 dňoch musí nájsť partnera medzi ostatnými zúfalcami. Pokiaľ sa mu to nepodarí, tak je pretransformovaný na zviera, ktoré si sám vyberie podľa vlastného úsudku. Hlavná postava David sa takto dostáva medzi neskutočne čudnú skupinu ľudí, pri ktorých nieje divák prekvapený, že sú sami, a pokúša sa nájsť nejakú ženu. No výber je dosť chabý. Rozhodne sa, že keď sa mu to nepodarí, tak sa chce zmeniť na homára pretože sa dožíva vyše stovky a je plodný do konca svojho života.  Táto utopistiká čiernočierna komédia je svojim spôsobom rozdelená na dve časti. Jedna sa odohráva v hoteli kde si hlavná postava hľadá partnerku márne a druhá časť sa odohráva zase v lese kde sa nachádzajú nelegálny samotári, ktorý sú proti vzťahom a tam sa hlavná postava zamiluje. Prvá časť je vo všetkých aspektoch originality dokonalá, škoda, že tá druhá časť je pomerne nudná a po chvíľke diváka prestane baviť, keďže bol ohúrený prvou hodinou. Tá druhá hoci nieje zlá, už tak úderná nieje.  Je to satyra na dnešnú západnú spoločnosť veselá aj smutná zároveň.
