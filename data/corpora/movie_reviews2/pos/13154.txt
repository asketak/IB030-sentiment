Vďaka autentickým záberom z ktorých je tento dokument doslova vyskladaný, sa stáva tento počin absolútne strhujúcim snímkom, popisujúcim postupný vývoj kariéry, až po tragický okamih úmrtia, zrejme najlepšieho pretekára "F1" všetkých čias - Ayrtona Sennu. Poviem to úprimne, mňa osobne formule nikdy nebavili. Tento šport si prvý krát získal moju pozornosť až po vzhliadnutí filmu - "Rivali". Kým v spomínanom snímku dostal priestor súboj dvoch odvekých protivníkov "Lauda vs Hunt", tu je to "Senna vs Prost", pričom prvo menovaný druhej dvojice bojoval nie len so súperom na trati, ale i s nelogickými pravidlami, či samotnou "špinavou" politikou, ktorá ho zrejme pripravila o život.
