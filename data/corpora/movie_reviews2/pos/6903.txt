Hned první povídka ve mně vyvolala asi jen: ,,Ty vole, na co to vlastně koukám?" Postupem času a po překonání zvláštně laděného vizuálu a trochu špinavé atmosféry jsem se do této antologické záležitosti nějak zavrtala a až na jednu výtku k předposlední části s hledanou sestrou, jejíž vizuál nám s přítelem přípomínal nedávný 400 days,  si nemám na co stěžovat. Prolínání dějů je jen vítaným faktorem a funguje opravdu skvěle. Konečně to někoho napadlo. Takže je to antologie, ale propojená netradičním způsobem. Režiséři navíc příjemně nechávájí diváka hádat, jaké další souvislosti v ději budou. Nejvíce jsem byla hotová asi z The Accident, tohle šťourání se v lidech já docela můžu, navíc napětí se drží úspěšně celou dobu. Každá povídka zaváněla něčím jiným, potěšila mě i přítomnost jistého okultismu a vždy mě něco evokovalo na jiný hororový kousek. Když to porovnám s ostatními antologiemi, Southbound si může opravdu ve stoje zatleskat. Taková nenápadná blbůstka a jaké radosti to udělá.
