Šťastné a spokojené manželství se ocitlo v troskách. Tento senzačně napsaný a natočený americký seriál nemá podle mě v současné době konkurenci. Tak dokonale propracované dialogy a scény může obsáhnout jen seriál, filmu by se to určitě nepovedlo. O hereckých výkonech vůbec není třeba polemizovat. Zvláště smekám před umem Ruth Wilson, která roli nehrála, ale žila. Tak si říkám, že to snad ani nejde tak zahrát, když to člověk sám neprožije (nebo ano, ale nervy musí mít nadranc). Zajímavostí je sledovat vždy polovinu příběhu z pohledu Noaha a pak z pohledu Alison. Pro milovníky psychologických dramat je to skutečná lahůdka.
