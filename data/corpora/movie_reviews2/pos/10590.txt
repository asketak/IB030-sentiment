Dlouhá, předlouhá cesta pro životem unavenou a znechucenou bytost. Když si člověk uvědomí, že už vlastně nemůže dál, že se stále točí v kruhu, že se pro něj nabízí jen dvě možnosti a to sebevražda anebo útěk. Útěk někam hodně daleko, kde nikoho nebude znát, kde se bude znovu cítit živý. Americká příroda k tomu přímo vybízí. A tak se Cheryl vydala na dobrodružství svého života, aby si sáhla na to nejhlubší dno a mohla se znovu odrazit zpět na vrchol. Divočina jako znázornění panenské přírody, nezničené člověkem, která je ochotna přijmout, vychovat a zpět vypustit padlé bytosti.
