Deadpool hned od svého začátku hraje na notu diváků a svými neotřele vtipnými úvodními titulkami sbírá body sympatie. A tak to jde samozřejmě dál, kdy si charakter Deadpoola nejde neoblíbit, pokud vše sežerete s navijákem. Je parádně interaktivní a po vzoru komiksu v mnoha scénách nabourává hranice mezi divákem a filmem. Příběh nepostrádá nadhled, ale i nekompromisní naturalismus, který Deadpoola vyzdvihává z průměrných akčních komiksovek a je skvěle koukatelný. Z počátku jsem si říkal, jestli už to s tou odlehčeností a Deadpoolovým šaškováním není trochu přes čáru, ale následující dění vše bravurně kompenzuje. Jistá strojená podbízivost by se filmu dala vytknout, ale Deadpool mi přišel jako lahodný koktejl, který bude bavit i na další shlédnutí. Lepšího protagonistu než Ryana Reynoldse vybrat štáb nemohl!
