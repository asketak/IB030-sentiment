Po zhlédnutí první série se cítím nadšen. Naprosto fantastická výprava mezi Elliotovy zblázněné neurony. Ani pořádně nevím, co mám začít chválit nejdříve. Seriál pojednává o věcech, které jsou mému srdíčku neskonale blízké, tudíž jsem jakousi spokojenost z mé strany očekával již před zhlédnutím úvodního dílu. Moje očekávání byla však zbytečně nízká, neboť tvůrci si nachystali pro diváky záležitost takřka až nadčasovou. Seriálu nemám co vytknout. Nechybí zde pořádné zvraty, nechybí zde luxusní depresivní atmosféra, kterou naprosto dokonale dokresluje fantastická hudba, která je jedním z naprosto nejluxusnějších prvků celého seriálu. Postava hlavního hrdiny mi je neskutečně sympatická, protože se jeho určité charakterové rysy shodují s těmi mými. Další postavy jsou rovněž povybírány skvěle. Děj naprosto skvěle zobrazuje takovou menší kyberválku. Dále musím hrozně pozitivně ocenit, že seriál si nevymyslel vlastní operační systémy a vlastní síťové aplikace, nýbrž sáhl po tom, co se skutečně používá a jak se nastalé situace či problémy skutečně řeší. Je to opravdu velice realistické a drtivou většinu zobrazených věciček, jsem měl již možnost si ve svém životě osahat a vyzkoušet. Za tohle skládám seriálu velkou poklonu. A v neposlední řadě musím také vyzdvihnout časté rozhovory hlavního hrdiny k divákům. Seriál z vás dělá dalšího člena děje, tím pádem vás dokáže mnohem intenzivnější vtáhnout a nepustit. Jsem zvědav, s čím přijde příští série. Už teď se moc těším.
