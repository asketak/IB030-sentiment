Chtěl jsem se podívat na horor a rozmýšlel jsem, co si pustím. Seřadil jsem si tak horory dle hodnocení na CSFD a mezi těmi jsem vybíral nějaký novější a vybral jsem Rec. Musím říct, že nelituji a jsem za výběr rád. Nevím, kolik hororů jsem za poslední dobu viděl, ale tohle je zatím číslo 1. Po dlouhé době film, u které jsem se mohl podělat strachy a po filmu jsem měl ještě problémy si dojít na záchod a natočit si vodu. Je mi fuk, zda se tomu budete smát. Film má člověka pohltit a bavit. Horor potom i děsit. Rec tohle plnil dokonale. Nevybavím si horor, který mne takto děsil. A to ještě musím říct, že jsem se na film nesoustředil na 100%, protože jsem při něm sem tam chatoval. Musím se přiznat, že i efekty a výkony herců mi přišly na slušné úrovni. A ne ty typické přihráté výrazy a křiky. I když mi pak proměny lidí po kousnutí přišly rychlé a úvod filmu se rozjížděl pomalu a hasič s policistou jen dlouho ležely až do příchodu hygienika. Nicméně jak říkám. Film mne děsil, bavil, vystrašil. A také jsem si rád zauvažoval nad tématikou a zda by naše milá a pravdomluvná média takový incident vůbec rozšířila dál. Pro uvolnění od práce a pobavení skvělý a kvalitní horo. Rozhodně mezi horory mohu doporučit a rád se k tomuto filmu zase někdy vrátím.
