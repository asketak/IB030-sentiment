Tak pokud se podíváme na zdejší komentáře, Zlatou mládež tvoří: rákoska courající po mole, falešně přirozený damák, nestandardně orientovaný chlapec alias bukanýr zostuzující gaye, budoucí politický trafikant a ku*vička. Některá pojmenování pobaví, jiná méně, každopádně by si někteří mohli odpustit nesmyslné a trapné výkřiky o koncesionářských poplatcích, protože ČT zkrátka nemůže a ani nemá vysílat (viz její statut) jen dokumenty o našich vysloužilých pilotech v RAF nebo cestopisy s Bartoškou z dob, kdy měl ještě pár plicních sklípků zdravých./// Celkově sice seriál spíše utvrzuje v stereotypech a předsudcích, než aby je rozbíjel, byť se mu to občas daří. Dalo se předpokládat, že tito účinkující budou dělat problémy, ale v docu-reality nikoho nezajímá rozumná mládež, která to má v hlavě srovnané a není zhýčkaná penězi a komfortem./// Situace, kterým je skupina vystavena, jsou pestré. Mládež však není motivována tresty ani odměnami, tvůrci je tak nechají odjet z Chánova do hotelu, z lesa do hangáru. Chybí tomu pak napětí a grády./// Beru zpět, vojenský výslech, když se jedna sesypala a ostatní si taky částečně sáhli na dno, byl nečekaně drsný na první veřejnoprávní! Zlatá mládež v rámci skromného počtu dílů nabízí výzvy pracovní (jatka), fyzické (výcvik), sociální (Chánov) nebo emoční (domov důchodců). Vzhledem k délce natáčení výsledná stopáž neposkytuje dostatečné odpovědi na řadu otázek. Pracovali opravdu týden? Kde jedli? Co dělali večer? O čem se bavili? Proč jim nechali notebooky? Směli chodit po práci, kam chtěli? Když už začínají aktéři konečně komentovat zajímavá témata nebo čerstvé zážitky, díl končí. Prostor není věnován ani sporům mezi účinkujícími, takže pokud to má být reality show, je to nedomrlé. Jestli to chce být dokument, je pak chudý na informace. Celkově je to však zábavné a myslím, že pro mnohé i podnětné, protože pořad zkrátka vybízí k tomu, abychom konfrontovali sami sebe s otázkou, jak bychom se v daných situacích zachovali my. Ovšem nečekejte skutečnou zlatou mládež, ta vypadá jinak. Kvůli dvacce sem si zničil boty za dva tisíce.
