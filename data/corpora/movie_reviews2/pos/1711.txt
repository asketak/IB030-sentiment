Nahliadnutie do série 2 ma utvrdilo v tom, že tento seriál je potrebné hodnotiť po sériách, pretože sú to samostatné útvary. Po veľmi dobrom zážitku z filmu som bol oprávnene zvedavý, čo prinesie seriál. A priniesol rozkošatenejší dej, iných hercov, z ktorých dominovali Billy Bob Thornton a Martin Freeman, primeranú atmosféru, výbornú hudbu a kameramana, ktorý sa tiež nenechal zahanbiť. Takže ako obvykle môžem vyčítať iba slabšie fungujúce nožničky strihača, ktorý mohol, zbaviť túto sériu hluchých miest a zbytočných dejových odbočiek. Potom by sa dalo uvažovať o plnom počte bodov. V každom prípade mimoriadny počin, ktorý bude málokto z divákov, ktorí videli film, považovať za nadbytočný.
