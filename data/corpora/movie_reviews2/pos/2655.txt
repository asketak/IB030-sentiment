Hybridné filmy sa podaria málokedy a kombinácia Horroru a Westernu musí dopadnúť prinajlepšom trápne. Už to neplatí, priatelia! Bone Tomahawk je film, ktorý chcete vidieť, len o tom neviete. Ani ja som nevedel. Pozeral som zoznam filmov Patricka Wilsona, pretože ten fičúr klope na brány mojej Top10 a objavil som túto záležitosť. Skupinka kovbojov v zložení: mrzák, dedo, šerif a pištoľník sa vydajú na sebevražednú misiu do údolia neandertálskych Indiánov. Cestu si krátia takým poctivým chlapským klábosením, ktorého sa nevzdávajú ani po príchode do miesta určenia, z ktorého sa vyklube hnusný jaskynný brloh. Tu sme svedkami viacerých akčných scén, ktoré väčšinou končia šípom v ramene, ale priestor dostáva aj kostená sekerka s ktorou Indiáni zručne manipulujú (hádzanie, sekanie a dokonca aj pitvanie). Tákže ... za mňa určite áno, ale odporúčam skôr chalanom a chlapom, prípadne fanúšikom Raw jedál.
