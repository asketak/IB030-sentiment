Příjemná romantická komedie ze studentského prostředí. Atmosféra osmdesátých let s tehdejší hudbou, extravagantními účesy, parukami a příčesky, výraznými barevnými módními kreacemi a samozřejmě i se školním kamarádstvím, rivalitou, prvními láskami i prvním zklamáním. Vše, co mají mladí diváci rádi, tam bylo. Sociální rozdíly mezi bohatou a chudou částí mladé populace tuto romanci přechylovaly chvílemi k dramatu. I když je to jen  oddechovka, ocenila bych skvělý výběr herců v čele s fešákem McCarthym, a na americké poměry netypický konec. I po letech se na to pěkně kouká.
