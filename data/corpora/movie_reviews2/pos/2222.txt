Jestli se k tomuhle seriálu někdy dostanete, tak se pokuste, aby mezi puštěním prvního dílu a vypnutím posledního uplynulo co nejméně času. Atmosféra, na začátku parádní, kulminuje zhruba ve třetí epizodě a poté následuje pozvolný a nezadržitelný sestup. S napětím je to podobné. Tahounem tak zůstává zápletka, která i díky rozvíjení několika vedlejších linií, působí natahovaně a rozbředle. Jediný opravdu výborný nápad, tedy pohled na realitu s imunitním systémem, bránící změně "minulosti", podobně jako bílé krvinky brání tělo před cizími strukturami, je využitý jen sporadicky. Á propos, pokud by takhle svět fungoval, tak by to znamenalo, že je předurčen a je si vědom toho, že se něco snaží tuto předurčenost nabourat. Musel by totiž poznat, kam směřuje a kam by směřovat měl. Děsivá myšlenka, která v ději ovšem nikdy nezazní. 11.22.63 je slušný seriál se skvělými herci a několika logickými dírami.
