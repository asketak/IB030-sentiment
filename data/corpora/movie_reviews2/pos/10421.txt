Formálně a na české poměry neuvěřitelný film, u kterého jsem se několikrát přistihla, že jsem vůbec poprvé hrdá na českou filmografii. Michalina Olszańská je totální zjevení a Polákům máme co závidět. Sugestivní a uvěřitelné sžití se s postavou, přičemž mě tedy nejvíce dostával ten nenapodobitelný klukovsko-klátivý styl chůze. Po obsahové a interpretační stránce už je to trochu problematičtější. Snímek je výrazně informačně kusý, odtažitý, řada lidí ho nemusí přijmout už kvůli bezprecedentnosti činu Hepnarové. Jeho největší obsahovou devizou je podle mě snaha donutit diváka značně přemýšlet a pochybovat během sledování i po něm. Tázat se po smyslu filmu i po smyslu života a činu Olgy. A takový stimul by mělo dávat každé kvalitní umělecké dílo.
