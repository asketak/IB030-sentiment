Komentář je psán z pohledu osoby, která je fanouškem DC, četla spoustu komixů (ano, včetně The Dark Knight Returns), Batman je pro ni komixovou postavou numero uno a Superman byl až do Man of Steel pouze Mirkem Dušínem v červených slipech, u kterého necítil strach z porážky (vyjma komixového Doomsdaye, samozřejmě). Ztrápená póza Kryptoňana se mi hodně líbí. Čili velká očekávání, ale i obavy, zda toto sousto nebude příliš velké - přeci jen je záměr odstartovat nový filmový vesmír polotýmovkou hned v druhém filmu je odvážné, protože je jasné, že ne všichni dostanou dost času na svůj origin. Část obav se ve mě rozprášila hned v okamžiku, kdy závěr pistole přetrhl korále. To mi vyslalo signál, že je to stále Snyder, který patří mezi mé top oblíbence. Nechce se mi moc rozepisovat, takže v krátkosti - motivace obou hlavních postav je jasně daná, film ubíhá velice svižným tempem, pro fandy komixů je zde nepřeberné množství pomrknutí, akce je parádní (dočkal jsem se i "arkham series style" bitky Netopýra s přesilou), casting je výborný (Eisenbergovo pojetí je Luthora pro mě překvapením - jsem zvědav, jak bude vypadat po boku Jokera), stopáž je krátká (ano, stále jsem chtěl víc, probudilo to ve mně "ne, ještě nechci konec" pocity). Na origin WW, Flashe ani Aquamana pochopitelně místo nezbylo, nicméně se mi velice líbil jejich náznak a vzbudilo to ve mně nedočkavost na další filmy. Určité nedostatky se najdou (co Lex čekal, že stvoří? Ovladatelnou panenku?), ale celý filmový vesmír bude propleten, takže se dočkáme pokračování a i vysvětlení. Jsem si jist, že nic zde není nadarmo (viz začátek filmu a jeho dokonalé navázání na konec Man of Steel). Tenhle film uvidím hodněkrát.
