Velký bratr je všude a tak proč by si partička miliardářů neudělala ze světa vlastní sázkařskou hru na téma zabij nebo budeš zabit. Pěšáků je na světě dost a já musím jít nahoru s hodnocením, protože sérii od série jsou hlavní postavy zajímavější, s čímž roste i zajímavost jednotlivých sérii, brutalita akce a celková kvalita příběhu. Ve výsledku to má tedy nejnudnější, do pravidel hry zavádějící Ian Mitchell za tři, slušně rozjetej sympaťák Jacob Orr za čtyři a obrněná Josie Acosta s Orrovo asistencí dotahuje na krásnejch pět. Je potěšující vidět zase jednou seriál, ikdyž poměrně krátkej (všechny tři série vydají dohromady na nějakejch šest hodin), kde s každou sérií akceleruje dříve předvedené (první série je ve výsledku fakt jenom intro do hry). Divím se, že má tahle akční paranoia tak málo diváků, je to hodně zdařilej nadprůměr. PS: Doufám, že nám naběhne čtvrtá série, ten konec byl fakt na pěst...
