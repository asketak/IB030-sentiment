Alain Delon nerad čeká. Jeho výsadou je netrpělivost, stále spěchat. Chytit a /o/pustit. Všechno nebo nic. Nezpozdit se, netroškařit. Panovačný, nenapravitelný, nevrlý, se zápalem zahleděný do jediné vášnivosti - bažit po "holubech na střeše." Neráčí být jen pozorovatelem. Ten okamžik, kdy kupuje, je lovcem, jeho tep zrychleně pulzuje a když se stává majitelem, je v myšlenkách fascinován novým objektem. Nepostradatelná rychlost bytí. Zběsile se snaží získat úlovek starožitný, který bude korunou jeho sbírky. Chvílemi zajiskří, celistvě vzplane, aniž by tušil, že dáma, která ví kdy přijít, mu bude brzy říkat pane. Varovným signálem, stíny poskvrněná nepolapitelnost klidu, atypicky zavedená role NeGodota Alaina Delona. Jako uragán, jako vlna tsunami, v očích mu skotačí rtuťovité plameny.
