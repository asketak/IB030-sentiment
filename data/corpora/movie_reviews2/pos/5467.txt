Film je to vysoce napáditý, ve všech směrech povedený a Frida Kahlo si ho za svůj těžký život zasloužila. Mnoho scén je silných, ale vzhledem k fatálnosti jednotlivých událostí mohly působit o něco intenzivněji a emocionálněji. Alespoň však příběh nebyl natolik trýznivý, jako byl pro samotnou Fridu. Jsem moc rád, že jsem ji touto cestou částečně poznal a můžu film rozhodně doporučit.
