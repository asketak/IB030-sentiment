Opět se potvrdilo, že HBO válí v navozování autenticity doby. Americká prohibice je tu skvěle zobrazená, kostýmy, interiéry i exteriéry působí věrohodně, hudba je stylová. Postavy jsou výborné, ať už můj oblíbenec Jimmy Darmody nebo Nucky, Eli, Margaret, Chalky, Gyp, van Alden, Al Capone a další. Takže jediný problém, který jsem s Boardwalk Empire měl, byla repetitivnost jednotlivých řad a jejich příběhů. Třebaže dochází k zavádění nových postav či k novým střetům mezi mafiány, de facto se celý seriál točí kolem stejných věcí pořád dokola. Pašování alkoholu, boj o moc, konflikty mezi mafiány. To se dá sledovat dvě, tři řady. Při čtvrté už vás to ničím nepřekvapí a popáté si říkáte, že je toho příliš. Chápu, že scénáristé měli do určité míry vymezené pole působnosti, přesto si tuhle poznámku neodpustím.
