Mám podobné pocity, ako keď CSFD hororová obec zakopala pod čiernu zem film Muck. Niektorí hororoví fanúšikovia si zaslúžia aktívne paranormality a Insidious trojky. Je smutné, že niektorí fanúšikovia volajú po niečom sviežom, sebareflektívnom, inteligentom a celkom príjemný príklad týchto kvalít rozkopú a radšej vychvália It follows, kde samotný scenárista nevedel, čo tým chcel povedať, ale spokojne si hladil svoje ego nad pseudointelektuálmi, ktorí písali svoje blogové úvahy. Ak ste sa náhodou v mojom komentári dostali až sem, vysvetlím vám, prečo hororový žáner potrebuje filmy ako L.A Slasher a hlavne prečo si zaslúži uznanie. L.A Slasher rozpráva príbeh nového "sériového" vraha v Los Angeles. Dal si za úlohu zbaviť ho umelých celebrít a ľudí túžiacich po bezduchej sláve pre ktorú sú ochotní spraviť hocičo. Nie, toto nie je to, prečo je tento film skvelý. Koncept socíalneho bojovníka vraha nie je predsa úplne tak nový a hlavne medzi historickými postavami zodpovedných za sériové vraždy je z psychológie osobnosti rozšírený. A povedzme si úprimne, taký sociálny komentár je lacný.. avšak to, aký tento sociálny koment naberie twist za to stojí a s akým nadhľadom sa film pozrie na vlastný koncept je tým, čo tu chýba. To, čo robí L.A Slasher tým, čím je, je prevrat tohto konceptu a slasher subžánru ako takého. L.A Slasher (postava) strávil hodnú chvíľu nájdením správnej prezývky pod ktorou ho bude mesto poznať. Pre vyberanie svojich obetí využíval sociálne siete, svoje útoky streamoval, medzi bežnými ľuďmi bol veľmi populárny, začali ho milovať, oslavovať. L.A SLasher bol schopný behať po ulici vo svojej maske bez toho, aby sa mu niečo stalo. L. A Slasher miloval L.A život... L.A Slasher tak predstavuje častú glorifikáciu násilia, keď si ju vie spoločnosť konsenzuálne odôvodniť a ospravedlniť- nejde pritom len aspekt pozorovaný pri "tých hlúpych ceckaňách", ktoré trávia čas pod stolami procudentov. Z L.A Slashera sa tak stane ten, ktorých sa chcel pôvodne zbaviť. Stal sa celebritou. Stal sa mediálnou hviezdou s kopou fanúšikov. Jediný rozdiel medzi ním a jeho obeťami bol ten, že nosil na hlave masku. Tento príjemný twist tu bol krásne znázornený scénami s trasúcimi rukami, či veľmi absurdne vtipnou "takmer" návštevou anonymných vrahov. Jeho prerod z pomstiteľa hodnôt spoločnosti na zničenú hviezdu je okorenený samotným komentárom L.A Slashera a uvedomenia si vlastných činov. L.A Slasher sám túžil po vlastnej stope, nezabudnuteľnosti. Záležalo mu na svojom vzhľade a aký dojem vyvoláva. Nebol o nič lepší. Film tak nie je kritikou toho čoho si myslíte, že zo začiatku je. Film je navyše veľmi zábavný, audiovizuálne perfektný a hlavne ten vizuálny kontrast medzi svetlami L.A a čiernobieleho sveta L.A Slashera je na jednotku. Aj napriek svojej zábavnosti má film niekoľko nepríjemných scén- obete v "pivnici", naháňačka mačky a myši, scéna vraždy v bielej miestnosti a tá samotná maska je absolútne skvelá.  Pridajte si zabŕdanie do horovej produkcie súčastnosti, kde si robia srandu zo súčasných hororov ako nástroja na jednoduché zarobenie peňazí, lebo stačia krvavé cecky- vyzobrazený hororový producent ako od lásky k žánru odtrhnutý pornový magnát je len čerešničkou na torte. Monroe scénka v šedej miestnosti za sprevodu videa pornoherečky skúšajucej zvlyky pred kamerou bol geniálnym počinom stvárnenia úpadku žánru a prijímaním falošnosti ako súčasťou zábavy- je jedno akej. L.A Slasher je ukážkou toho, že žánrovka sa dá spraviť aj teraz... vtipná, stupídna, inteligentná so sebareflexiou a hlavne.. niečo divákom hovorí. Bohužiaľ, niektorí fans na CSFD nepočúvali, nepozerali... tí, čo chceli béčkový slasher sa dočkali jedného litra krvi... tí, čo chceli hororový zážitok sa ho tu nedočkali. L.A Slasher je tým, čo potrebujeme.. je tým, čo by mali fanúšikovia milujúci hororový žáner vidieť.. a práve preto bude nepochopený... samotnými fanúšikmi. Tento film aj napriek tomu nie je 5 hviezdičkový materiál, s kľudným spánkom by som dal 4... ale čítať niektoré komentáre, musel som urobiť to, čo s Muckom.
