Sběratelé kostí jsou jedním z těch příkladů, že k úspěchu nepotřebujete velké herce, super efekty, promakaný scénář nebo slovutného režiséra. Někdy prostě stačí chytlavý námět a sympatické postavy, které jsou zahrané těmi správnými herci. Právě probíhající 12. sezóna je důkazem, že solidní kriminálku lze vybudovat i na již 100*krát použitých základech. Člověk navíc musí chtě nechtě obdivovat čuch Davida Boreanaze, který účinkuje již ve třetím úspěšném seriálu za sebou. Přičtěte k tomu okouzlující Emily Deschanel a jejich kouzelný „skočí/neskočí do toho“ vztah a máte seriálový jackpot. Už jenom třešničkou na dortu je pak charizmatický psycholog Lancelot, který má po ruce odpověď na všechny problémy světa. Sběratelé nejsou ničím výjimeční, nejdou inovativní, nevyšlapanou cestou pro odvážné, ale sázejí na osvědčené jistoty tím správným způsobem. Zasloužený úspěch a moje seriálové guilty pleasure.  Nejoblíbenější postavy: Dr. Lance Sweets, Dr. Temperance Brennan, 1. Série: 80%, 2. Série: 80%, 3. Série: 85%, 4. Série: 80%, 5. Série: 80%, 6. Série: 80%, 7. Série: 85%, 8. Série: 80%, 9. Série: 80%, 10. Série: 75%, 
