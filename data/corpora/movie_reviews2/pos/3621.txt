Veľmi, veľmi dobré....po dlhšom čase som videl Kevina Costnera vo filme a naviac v takomto, kde bolo plno akcie, emócií, sympatické herecké osadenstvo, odhrávalo sa to mimo USA, pekne podtrhnuté hudbou a ani na minútu som sa nenudil. Je to skvelá oddychovka, ktorá sa dá pozrieť kedykoľvek a za akýchkoľvek okolností. Týmto filmom sa u mna Kevin Costner zaradil do kategórie Nicolas Cage, Liam Neeson, pretože je natoľko charizmatický, že zvládol výborne tak rolu otca, manžela aj dosluhujúceho agenta CIA a popritom ako naháňal medzinárodného zločinca bojoval aj sám o svoj život a ešte stíhal riešiť rodinné problémy s dospievajúcou dcérou s ktorou sa odsudzili natoľko, že ich hľadanie spoločnej cesty muselo prísť až s imperatívom smrteľnej diagnózy hlavného hrdinu. Opäť sa mi potvrdilo, že Luc Besson je neskutočne skvelý rezisér, scenárista, akokoľvek ho počastujete. Na čo siahne to pretaví v uspech a jeho produkcia ma vždy zaujme. Vrelo doporučujem a určite si tento film pozriem po čase znovu, pretože to stálo rozhodne za to!
