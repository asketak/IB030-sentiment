Je prinajmenšom podivné a problematické prijať fakt a spôsob prerodu krásnej ruskej dievčiny a behom kratučkého obdobia ju skrz vášnivé palety túžob ideologicky premostiť od striktných kázní o "179 stupňov." Avšak v takejto konštelácii to možné je a sústredíme sa primárne na úplne iné veci. Celkovo aj námety a ich exekutívna výkonnosť sa pri práci bláznivého komedializmu v bujarom štúdiovom systéme neraz podujali k závažným spoločenským tématom a snažiac sa odbremeniť od ružovej stratosféry vzletných iskierok vo vedomé narážky, obludnej morbídnosti politického radikalizmu a vysoko prehrávanú štylizáciu. Našťastie, Lubitsch mal jednak zmysel pre senzualitu, vedel čiastočne odosobniť Wilderov cynizmus v akúsi korektnosť a chvalapánu k ľudskosti a jej podstate. A láske. A chýb a potrieb, ktorými sme oddaný a urobíme pre ne čokoľvek. Ninočka je v rámci dobových zvyklostí a uzavretých konvencií viac ako pozitívnym ohlasom zaužívanosti systému, ktorý sa musí redukčne poupraviť, aby fungoval blahodarne a pre všetkých. Práve jej komornosť a nenásilný efekt výsledného účinku ju vytiahol ledva ledva predsa len na tie štyri hviezdičky. A možno mám aj dobrú náladu.
