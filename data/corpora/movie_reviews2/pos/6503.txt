Banjo band Ivana Mládka v nejlepší formě. Pořad sleduje pokus borce magie Ladislava Gerendáše přejít Svratku suchou nohou po vodní hladině, doplňují ho samozřejmě klasické písně zpívané nejen Ivan Mládkem, ale třeba také kytaristou Petrem Kaňkovským (kam se asi poděl?), Ivo Pešák řádí jako černá ruka (pověstný tanec při Jožinovi doplňuje odkopnutou botou) a všechno spojují vstupy televizního moderátora (Mládek s příšernou parukou) a skutečného sportovního reportéra Jaroslava Suchánka sledujícího dění přímo na břehu řeky. "Pořad je zábavně sportovní. Je také veselý. Jak pro koho."
