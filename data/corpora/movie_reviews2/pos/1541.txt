Když šli při studiích od sebe, slíbili si, že pokud budou v osmadvaceti svobodní, vezmou se. Teď ten čas nastal, oba žijí v jiném koutě Ameriky, mají rozdílné životy a povolání, a on se rozhodl k velkému kroku: ožení se, jen s nějakou jinou. Ona má jediný cíl: svatbu překazit. Svatba mého nejlepšího přítele svým způsobem boří zavedená klišé žánru. Julia tentokrát nehraje hlavní objekt touhy, protože její dávnou lásku odloudí jiná (Cameron Diaz), navrch není její hrdinka morálně bezúhonná, ani klasického happy-endu se nedočkáme (pokud ovšem stačí morální prozření, budou diváci spokojení). Škoda, že kromě Julie Roberts a skvostného Ruperta Everetta má pár snoubenců tak mizerně napsané role. Zejména Dermot Mulroney se jen něčemu diví, něco ho překvapuje, leccos mu nedocvakne, ač se to před ním rozbalí v plné kráse. Škoda toho, protože jinak to byl slušný náběh na „revoluci“ v žánru romantické komedie. Tudíž, že je tenhle kus víc než snesitelný, vděčí zejména dvěma zmíněným hercům, svižnému tempu a sympatickému soundtracku. Protože se solidním námětem tu prostě neumíme pracovat a samotný příběh je ve výsledku dost jednoduchý a spoléhající na několik scénáristických berliček. Což je velká škoda. Ale ty čtyři hvězdy nakonec dám.
