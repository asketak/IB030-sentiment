Je to hodně fajn. Scénář je NEpřekvapivě super, stejně jako v Nebrasce. Narozdíl od ní má ale film šťávu a není to jen tím, že je v barvách, ale rozhodně tu funguje líp i humor a postavy nepůsobí jako chodící zombies. V pár lokacích a očividně hodně levně natočená komedie, která dokáže pobavit i dojmout (oboje nenásilně!) a přitom pořád vysilá podprahovou zprávu o rodinných vztazích. Chemie mezi mladým Lieberherem a Clive Owenem je na jedničku a Cliveovi bych konečně po dlouhé době přál Oscarovou nominaci, nejen protože je to můj oblíbenec, ale protože tady hraje fakt parádně. Vlastně všichni herci působí dobře, možná snad až na Pattona Oswalta, kterej se tam jako vždycky prapodivně pitvoří, ale ve výsledku to dojem nekazí. 5* dát ale nemůžu, protože humor ani dramatičnost situací nikdy nepřekročí ten pomyslnej "pětkovej" práh.
