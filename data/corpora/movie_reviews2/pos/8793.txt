Dlouho jsem neviděl lepší animovaný film a není to jen tím, že jsem dlouho neviděl žádný animovaný film, ale tím, že Inside Out má zkrátka všechno, co dobrý animák má mít - příběh, nápad, tempo, vtip, v neposlední řadě i dobrou animaci, samozřejmě. Pak baví nejen děti, ale i dospělé (jako medvídci Haribo). Pixar je ve svém žánru nepopiratelnou známkou kvality, obzvláště když film režíruje Pete Docter, který po Příšerkách s.r.o. a Vzhůru do oblak představil další film, který si můžu přidat na seznam oblíbených animáků.
