Pět hvězdiček tentokrát bez problémů a bez přemýšlení. Tony Wendice zjistí, že jeho žena mu zahýbá se spisovatelem detektivek. Pomocí pečlivě připravovaného plánu vydírá bývalého spolužáka a připraví dokonalou vraždu - která díky malému detailu nejvyde a jeho žena se ubrání. Ale Tony má plán B - narafičit vše tak, aby jeho žena byla obviněna z chladnokrevné vraždy. Vražda na objednávku má především naprosto dokonalý scénář, plán B působí absolutně neprůstřelně a i samotné odhalení je sice z kategorie náhod, ale nešustí to papírem - jak říká vedlejší postava, dokonalá vražda je možná jen na papíře, ve skutečnosti se vždycky něco pokazí. Kromě toho Grace Kellyová byla opravdu krásná a Ray Milland padouch k pohledání a vůbec celý styl filmu mi čistě konzervačním stylem připoměl to nejlepší z Colomba. Což je pocta, protože Colombo byly nejlepší detektivky a tohle se k nejlepším detektivkám rozhodně řadí.
