Popravdě moc nerozumím těm nebožákům, kteří jsou pobouřeni tím, že jsou V Teorii tygra vykresleny ženy, jakožto bezskrupulózní generálky, které musí mít vše po kontrolou. Pokud by totiž chtěli zevšeobecňovat a tvrdit, že Bajgar natočil filozofickosociologistické pojednání o vztazích mezi muži a ženami, měli by dodat, že muži jsou v této vizi zbabělci a bačkory. Když nebudete takto naivní a budete Teorii tygra brát jen jako komedii o jedné rodině, tak vás nic neurazí a naopak se i zasmějete. Myslím si, že Bajgar snad ani jiné ambice neměl. Je pravda, že se v postavě Olgy a její dcery spousta žen najde...ale kupodivu to byly právě ženy, které se v kině smály nejvíce. Což je dost děsivé. Pokud se v postavě Jana našel nějaký muž...myslím že tomu už do smíchu tolik nebylo. Bartoška je ale tak velký sympaťák a idol chlapa, že díky němu působila postava Jana velmi pravděpodobně mnohem sympatičtěji, než jak je popsaná ve scénáři. Ostatní herci jsou sázka na jistotu...s výjímkou experimentu s Kohákem, jehož přítomnost ničemu nevadila, ale ani nepomohla. S odstupem času si myslím, že Teorie tygra stojí jako drama za nic, ale jako komedie funguje lépe, než samotní tvůrci čekali. Což je dobře, protože srandy je v kině čím dál méně.
