Po dosiahnutí veku trinásť rokov nastáva pre deti zásadný zlom, pretože sa začína bezstarostný život tínedžerov, ktorý mnohí ludia nazývajú najkrajším obdobím života. Pre Maddie však znamenal vek 13 rokov úplne niečo iné. Prestala rozprávať a ohluchla. V dospelosti je pre takýchto ludí velmi ťažké nájsť zamestnanie, takže sa Maddie uchýlila na samotu a stala sa spisovatelkou. V blízkosti žijú jej priatelia John a Sarah, ktorí sa s ňou občas stretávajú. Po jednom obyčajnom stretnutí so Sarah sa však pred jej dverami objaví neočakávaný hosť. Neznámy muž s maskou na tvári a kušou v ruke sa snaží dostať do jej domu, ale je jasné, že sa nejedná o žiadnu priatelskú návštevu. - Čím ďalej, tým viac, mám pri pohlade na filmografiu pána Mikea Flanagana pocit, že si pred ním čoskoro fanúšikovia moderného hororu budú s pokorou klakať na kolená. Po prekvapivo kvalitnom Oculuse opäť dokazuje, že hry s myslou diváka sú jeho zálubou a Hush je velmi kvalitným Home Invasion hororom. Prináša niekolko nových, velmi kvalitných nápadov a dokazuje, že Home Invasion je v posledných rokoch jedným z najsilnejších hororových subžánrov, čo ma nesmierne teší, pretože je zrovna môj najoblúbenejší. Herečka v hlavnej úlohe je velmi pôsobivá a odviedla skvelú prácu. Technická stránka je výborne zvládnutá a intenzívna hudba kvalitne nahrádza malé množstvo dialógov. Prostredie je pôsobivé, malý domček priam ideálny pre hru na mačku a myš. Záporák nebol úplne prepracovaný, čo je škoda, ale tento nedostatok býva pre Home Invasion horory v poslednej dobe velmi príznačný. Masku má však peknú a zbraň je tiež ideálne zvolená. Trochu mi chýbal vyšší bodycount, ale Hush si vybudoval parádny dojem aj bez neho, keďže išlo o už spomínanú hru na mačku a myš. Mike Flanagan má u mňa čoraz väčší rešpekt a pevne dúfam, že u jeho prichádzajúcich hororov nenastanú žiadne problémy so štúdiami a pod. ako tomu bolo u Somnie.
