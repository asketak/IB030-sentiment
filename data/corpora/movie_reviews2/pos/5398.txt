Příběh byl napínavý, měl spád, přinášel řadu dějových zvratů a momentů, kdy se ukáže, že "všechno je jinak", obtížných chvil volby mezi větším a menším zlem a pro Spooks typických morálních dilemat a v tomto myslím navázal na seriál důstojně. Potěšilo, že Harryho role nebyla tak malá, jak jsem se obávala, a také účast Malcolma. Ani Kit Harington, kterého ve Hře o trůny moc nemusím, nebyl nakonec špatný. Chyběla mi alespoň krátká zmínka, co se stalo s Dimitrim a zda Tom splnil svůj úkol z konce poslední epizody 10. série. Potěšilo by mne i začlenění charakteristických hudebních motivů z původního seriálu. Z pohledu dlouholeté fanynky seriálu mne ale asi nejvíce překvapilo znovuobjevení Olivera Mace, po událostech z 5. série bych očekávala, že (je-li ještě naživu), bude žít pod falešnou identitou co nejdál od Anglie. Najednou ho beze slůvka vysvětlení vidíme zpět ve službě a v pozici ředitele??? WTF? Nicméně Spooks je prostě moje srdeční záležitost, vidět Petera znovu jako Harryho bylo skvělé, film jsem si užila a méně než čtyři hvězdičky tudíž dát nemůžu...
