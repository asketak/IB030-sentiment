Tenhle film je úžasný v jeho provedení. Hitchcock si vzal na paškál divadelní drama a provedení do filmu je nepřekonatelné. Film na vás dýchá skutečnou divadelní atmosférou z jednoho bytu v domě, kde dvojice psychopatů zavraždí nevinného člověka (pro diváka bez motivu). Tenhle film by byl zhola dokonalý pro někoho jako já. Tyto atmosféry, kdy se jeden film odehrává v jednom pokoji nebo prostoru a řeší se tam otázky, které by nikdy nikoho nenapadli zhola miluju. Taková ta v podstatě divadelní atmoška no. Věc, která je ale obrovským trnem je Dall. Jeho výkon by mohl být dokonalý, ale věčně to přehání. Jeho teatrálnost a snaha o vytvoření geniálního vraha se spíše zvrtla ve floutka, kterýho byste zfackovali na ulici jenom za to jakým tónem na vás mluví. Je to škoda, protože jeho výkon mohl být ten mistrovský a místo toho to bylo to, co je na filmu Achillovou patou. Už jen to, že dva padouši působí jako dvě nenaplněné bukvice. Nejsem homofob (jsem člověk 21. století, takže to nemám zapotřebí), to vůbec ne, ale spíš mě štvalo jak se k sobě chovali, jako kdyby jeden druhému dal a druhý chtěl víc nebo já nevím. Nicméně stále musím vyzdvihnout tu atmosféru a finální proslov Stewarta, které film činili lepším, než jsem myslel a doufal, že bude. At least if I have a hangover it'll be all mine.
