Pribáňovu dvoutaktnímu žlutému cirkusu na kolech to nepoměrně více sedne takto v televizní "cestovatelské sitcomové reality show" na pokračování než v celovečerní formě, kde je všechno hrrr, honí se tolik králíků, zajíců a jiných savců až skutek utek čili je z toho ve výsledku nekonzistentní slepenec kdečeho a ve výsledku ničeho. V této podobě je naopak čas i prostor věnovat každou z epizod uzavřeným příběhům, osobním dramatům, konfliktům a především jednotlivým členům výpravy. Díky tomu je to mnohem více konzistentní i bezprostřední a o řád zajímavější, zábavnější i působivější. I tak ovšem přetrvává další velký neduh celovečerní podoby; a to sice komentář, který sice není špatný, ale tím jak ani na vteřinu nezmlkne se začne po chvíli zajídat. Každopádně i to je snesitelnější v půlhodinovém balení než v bezmála dvouhodinovém.
