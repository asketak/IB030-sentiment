Úvodní skladba od kapely The Doors vyjadřuje přesně nevyhnutelný "The End" všeho. Celá posádka se žalostně propadá do reality vietnamského pekla. Jsou jako pod vlivem hypnózy, ktera připomíná propast s nekonečným dnem. Psychika si začíná žít svým vlastním životem. Ta nesnesitelná tíha, která semlela vojína Kurtze a připravila jej o rozum, se začíná dostavovat po třech dlouhých hodinách i u diváka. Na mě byl ten "halucinogenní" trip možná dlouhý až přespříliš. Dlouho jsem byl zvědavý na Marlona Branda a trochu mě zarazilo, jak málo prostoru se mu nakonec dostalo. Šílenost však byla patrná z každého Marlonova pohledu. Zbytek mi bohatě vynahradil Martin Sheen a napalmový crazy man Robert Duvall. Kdybych si měl pořádně šlehnout, radši se podívám na Apokalypsu a na konci se mi bude točit hlava úplně stejně.
