Vezměme to od začátku. Propojení s Mužem z oceli bylo fajn a dobře se na to koukalo. Úvod, kde jsme již po 150. viděli smrt Bruceových rodičů opravdu byl jen ve zkratce, aby leccos vysvětlil neznalcům. Irons jakožto mentor a opatrovatel Batmana v pohodě -  seděl k Affleckovu Batmanovi, který se nijak moc vábně netvářil, celkově si v kostýmu moc nepoběhal, ale nevadil. Cavill opět jako Superman potěšil a Eisenberg byl taky na můj vkus celkem slušný a na úrovni. Překvapením filmu se stala Wonder Woman, která opravdu potěšila a spolu s naprosto famózní hudbou Zimmera  a Junkieho, naprosto válela. Soundtrack opravdu výrazně umocňoval zážitek z filmu. Děj nijak světoborný, prostě klasika s pár dobrými nápady. Babiččin broskvový čaj si už po filmu asi nedám. Absolutní spokojenost panovala, když se na plátně objevili znaky dalších 3 budoucích členů Justice League. Aquaman, ač oproti komiksové předloze vzhledově pozměněný vypadal skvěle, stejně jako Cyborg. U Flashe pořád nevím co si mám myslet. Vlasatý Miler mě zatím nijak neuchvátil, ale SPOILER: Za předpokladu, že to v písečném snu byl Flash, který cestoval minulostí: SPOILER KONEC nevypadal zase tak zle. Doomsday byl fajn záporák a zde se i Snyder držel předlohy (koukněte na to, je to další spoiler). Vtipem je, že lidově řečeno do huby si dva hlavní "cápci" dávají asi tak 5-10 minut, což mě osobně zarazilo, ale co se dá dělat. Závěrečným epic-fight v mnohém připomínal konec Muže z oceli, ale jinak rozhodně neurazil. Nedá se tedy říct, že bych byl tímto filmem nějak ohromen, ale jako základ pro Justice League solidní. Uvidíme co přinese prodloužená R-Ratingová o 30 minut prodloužená verze (zatím vypadá více než nadějně).  Kino hodnocení: 80% 
