Nie je to tretí "veľký" film, ale "len" posledný diel minisérie Arise, ktorú som zatiaľ nevidel. Animácia teda trochu jednoduchšia ( v porovnaní s Innocence ), ale inak hlavne v akčných pasážach a v kombinácií s duniacimi -bum-bum- zvukmi dostatočne efektná. A akcie je tu na GITS tentoraz myslím dosť. Dejovo je to prequel k pôvodnému filmu a neznalý divák hodený do vody bude zrejme tápať čo sú všetci tí cyber exoti vlastne zač. Ani znalec tohto univerza to však nebude mať úplne jednoduché lebo ako to už je u tejto filmovo-televíznej série zvykom, hustenie informácií býva často pomerne zmätočné a tak vždy len čakám že v ďalšej scéne to bude zrozumiteľnejšie. Je fakt že aj mne tu chýba hlavne tá industriálne depresívna, ťaživo cyberpunková atmosféra Oshiiho filmov, nahradená výrazne preslneným vizuálom a viac politickou zápletkou. Naopak sa mi jednoznačne páčila mladšia motorkárska verzia Motoko v červenej kombinéze miesto tradičných plaviek, ktorá mi prišla celkovo tak  nejak sympatickejšia. Záverečné premostenie s pôvodným filmom tiež potešilo, všetko sa teda týmto vrátilo do bodu nula. Už len čakať na hraný film, kde bude Motoko hrať Scarlett Johansson. Ja jej fandím, tak nech to neposerie.
