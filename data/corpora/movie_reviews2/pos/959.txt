Tento film sa dá napriek známym tváram (nebál by som sa označenia hviezdne obsadenie - Murphy, Sarandon, Pullman) pokojne nazvať underground medzi drámami. Mal by slúžiť ako učebnicový vzor pre označenie "komorná dráma". Herci hrajú dobre, ale Cillian Murphy je tu absolútne bravúrny. Nikdy predtým a ani nikdy potom už nehral lepšie. Je to o psychológii, o tom ako rodič formuje ďalší vývoj svojho dieťaťa, o tom čo sa deje za múrmi domovov, v našich susedstvách, v okolí. Hlavnej postavy mi bolo prakticky po celú dobu ľúto, toľko smútku na jednej kope sa len tak nevidí. Neoprávnené nízke hodnotenie, ktoré tu panuje je spôsobené tým, že ľudia očakávajú komerciu. Nevadí, možno ich mali v detstve viacej topiť. Pozrite si to a odceňte Murphyho. Toto je jeho film.
