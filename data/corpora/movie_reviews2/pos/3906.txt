Jasně, že to nemá logiku, že to má slabší dialogy a tak nějak celkově ten příběh trošku vrže, ale co? Proto jsem na to do kina nešel. Chtěl jsem si jenom vychutnat ty epický bitky a chtěl jsem vidět novýho batmana. Bitky mě bavily a myslím, že Affleckův batman do novýho DC Univerza perfektně zapadne, už jen kvůli tomu, že se ze všech batmanů, co tu kdy byli nejvíc podobá svý komiksový předloze. Jakýkoli srovnávání novýho batmana s trilogií Dark Knight (což je podle mě nejlepší filmový zpracování komiksu vůbec) je naprosto zcestný, protože se jedná o úplně jiný světy. Tohle si jde svou cestou a já se na novou sólovku netopýřího muže moc těším. Těším se i na ostatní sólovky, ale přece jen o dost míň. Superman je fajn, ale prostě to není moje oblíbená postava. Stejně tak Wonder Woman. Postavy, který se podle mě moc nepovedly jsou Alfred a Lex Luthor. Irons a hlavně Eisenberg sice hrajou skvěle, ale tak nějak mi k těm postavám prostě nesedí. Třeba s nějakým dalším pokračováním změním názor. Celý je to o krok vpřed oproti otřesnýmu předchůdci Man of Steel a mě nezbjevá, než si zase chvilku počkat na nějaký to pokračování.
