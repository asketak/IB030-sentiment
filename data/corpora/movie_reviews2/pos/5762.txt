Béčko z blízkej budúcnosti alebo moderná verzia Blackboard Jungle. Gang preliezajúci cez okno k nič netušiacej žene alebo silueta štyroch protagonistov raziacich školskými chodbami vyvolajú spomienky na Kubrickov Mechanický pomaranč, ktorým sa film (ako aj uvádza režisér) inšpiroval. Poteší Roddy McDowall v úlohe realistického učiteľa, ktorý si je od začiatku vedomý kam povedie akčnosť novopríchodiaceho Andrewa Norrisa. V posledných minútach sa z filmu stáva až drsný revenge movie s pôsobivou záverečnou scénou, v ktorej padne posledná hlava. Žiadne moralizovanie, učiteľ sa so svojími žiakmi nijak nehrá, ale pristupuje k nim ako k zatratencom, ktorých treba zlikvidovať. Zákon je proti mladistvým krátky, polícia je bezmocná a tak všetko vrcholí v záverečnej masakre, pri ktorej nemôže chýbať ani karbobrúska... Béčka sa jednoducho musia vedieť robiť a toto sa určite podarilo.
