"Když jsem tě spatřil, když tě líbám..." Jsem vítán, ale jen jedno léto, jedno osudové léto. Osud mi tě vybral, přivedl do náruče. Unášen jsem byl tvou nezaměnitelnou krásou, které se mi dostávalo vrchovatě. Ucítil jsem s tebou doteky prvních rozkoší i prvních vzlyků, proudy chvění, nově nepoznaných paprsků okouzlení. Probírat se četbou, listovat v nejrůznějších svazcích. Oddáni jsme dnům, břehům emocí, blankytně milostným nebesům i příběhům, které tíží opředly mysl. Tvůj tajemný závoj, omotaný pavučinou, roztržen byl. Na lavici obžalovaných justice, mrazivá identita obviněna jako mučicí nástroj historie, bodavá špice jehlice. Celá ta léta nad stránkami literárními, mým hlasem předčítanými, se nadále střetávat budeme, obohacovat se duševní stravou. Vzpomínky s mou Hannou pak jako vytržená pochodeň v myšlenkách rozlévat se budou.  První láska se zrodí, bolí, přetrvá. Mé tělo i duše nasáklé tebou je nadosmrti uchová.
