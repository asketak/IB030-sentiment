Sam Mendes se pokusil o návrat do starých kolejí úspěšného filmu Americká krása, což se mu vcelku i podařilo, samozřejmě že kvalit předchůdce to nedosahuje, ale i přes to se jedná o realistické drama, které až do detailu rozebírá manželství a smysl života. Leonardo a Kate jsou vynikající a sledovat je společně v těch scénách je v některých momentech opravdu neuvěřitelné až dech beroucí, to jakým způsobem se doplňují, ten vztah který mají mezi sebou za kamerou, to všechno lze nádherně při těch společných scénách vidět a je to radost sledovat, velice silné a emotivní. Opravdu milým překvapením byla malá role Michaela Shannona.   Jediná slabina filmu je závěr, na který se připravujete takřka dvě hodiny a i přes to nepůsobí tak silně jak by mohl. Ale i tak se jedná o velice působiví až realistický pohled na smysl života a mnohdy se vám film zaryje pod kůži tak hluboko, že se těžce z toho budete vzpamatovávat a bude vás nutit přemýšlet o tom svém smyslu. Film, o kterém budete i po závěrečných titulcích neustále přemýšlet a jen tak na něj nezapomenete, jen škoda toho nedotáhnutého závěru.
