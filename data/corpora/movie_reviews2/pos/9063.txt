Váhal jsem, jestli na tenhle film vůbec jít, recenze byly od střízlivě kritických (Kamil Fila) po poměrně dost kritické (František Fuka). Ale obě série mám velmi rád a to zvítězilo, snímek nakonec mile překvapil. Vlastně je docela zajímavé, že film je jeden z těch, co jsou spíše kriticky hodnoceny, ale tržby v kinech mají více než slušné. Následující body jsou tak i jeho mírnou obhajobou.  1) Ben Affleck mě už v několikátém filmu přesvědčil, že umí hrát, i tady v roli Batmana. Zbytek herců podal také solidní výkon (Henry Cavil, Jesse Eisenberg), potud dobré, ale na tom byla i u zmíněných recenzentů shoda. Tedy, Lex Luthor je zde cvok úplně jiným způsobem než jak ho podal Gene Hackman a Kevin Spacey Emotikona wink  2) Velké výtky byly ke scénáři. Mnoho postav, komplikovaný a zmatený děj. Mně tak nepřišel. Naopak myslím, že scénáristé pracovali s mnoha dějovými liniemi a umně je propojili. Ano, vzali si na to čas (film je dlouhý 2 a půl hodiny), ale je motivace postav a pointy děje fungují.  3) Film se bere strašně vážně..? Samozřejmě, že ano*! Je to film o Batmanovi a Supermanovi, patos tam bude (a musí být). Není a nemá to být marvelovský film (až budu chtít srandu, podívám se znovu na Deadpoola). Je to trochu idealistický film a není to cynický film. Věřím, že takový má být a líbí se mi tak.  4) Grafično a hudba jsou prý přehnané (k prvnímu) a nudné (ke druhému). To mi přišlo vysloveně divné. Jestli je B. vs. S. graficky stylizovaný, pak vcelku vkusně a ne víc než jiný soudobý film. Hudba je od Hanse Zimmera a je slušná.  5) Film je prý přehnaně akční, plný výbuchů a změť bombastických efektů. Naopak, film je ze značné části konverzační záležitost, na -- intenzivní a destruktivní -- akci také v druhé půlce filmu dojde (a vypadá dobře), ale vůči posledním Avengers to bylo střídmé (berte to ode mne jako plus).  6) Když to shrnu, film je to dobrý. A ano, je to "startovač" pro sérii "justiceleague" filmů jako konkurence DC vůči marvelovské Avengers sérii. A to je ono, tady je úhelný kámen kritiky, marvelovské filmy udávaly (a udávají) tón a recenzenti ho za posledních x let ve svých hodnoceních důsledně převzali a očekávají filmy daného typu. B. vs. S. takový není, je jiný -- ve smyslu jinak dobrý --, a celá budoucí série by taková měla zůstat, měla by odolat pokušení nápodoby jinde ověřeného. (A že mám rád obě.) Takže, tahle je to dobré, pojďte dál!  * Jasně, i v původním Supermanovi je spousta vtipů (v aktuálním tedy odhadem asi dva), zvlášť takový Superman II by mohl vyprávět
