Holokaust, ako sme o ešte nevideli, tu je vyrozprávaný neuveriteľný príbeh, ktorý ukazuje na najvyššiu hranicu krutosti a nerešpektovania ľudského života. Vo veľkej časti  ide o historický presný film ktorý sa snaží zobrazovať neľudské podmienky v koncentračných táboroch neustály boj o prežitie, boje medzi väzňami, surové zaobchádzanie príslušníkov SS, ale aj ohromnú korupciu a nie len medzi väzňami. Vo filme síce sa nehovorí o názve koncentračného tábora, ale išlo o Osvienčim. Presvedčia nás o tom historické fakty ukázané vo filme. Práve z Osvienčima pochádzajú fotografie urobené väzňom z leta 1944 na ktorých  sú ešte nezničené krematória. Ďalej práve tu došlo 7.10.1944 k vzbure sonderkomanda (židovskí väzni zamestnaní pri spaľovaní mŕtvol) podpálili IV. krematórium a zabili 3 esesákov. Pri potlačení vzbury esesáci zastrelili 450 väzňov sonderkomanda.  Môžeme hodnotiť film o holokauste? Podobnými filmami na túto tému sú Šedá zóna, 2001 a Útek zo Sobiboru, 1987.
