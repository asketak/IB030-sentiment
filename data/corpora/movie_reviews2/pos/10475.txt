Naprosto neuvěřitelný snímek, který jakoby každou půlhodinu měnil žánr a u kterého se ve vás vystřídají snad všechny emoce. Je zde humor, napětí, akce i dojemné scény a vše je v perfektním provedení. Ze začátku film vypadá jako neřízená komedie až parodie, tento humor však provází celý film i do těch nejnapínavějších okamžiků. Na konci už jde o prvotřídní akční podívanou. Smekám před Matthew Vaughnem, protože natočil jeden z nejflexibilnějších a nejlepších filmů, který zkrátka musíte brát s nadhledem, abyste byli tak nadšení jako já.
