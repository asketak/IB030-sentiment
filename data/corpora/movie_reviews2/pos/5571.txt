Velmi prazvláštní snímeček s prvotřídním Nortonem a neskutečně vtahujícím dějem. Nebohý Monty byl okolnostmi dotlačen k prodávání drog a jako většině účastníků tohoto luxusního byznysu i Montymu zahrála hraná. Sledujeme tak jeho poslední den před odebráním se za mříže. Je zcela evidentní, že se tam Monty vyloženě netěší, takže divák, který si před zhlédnutím nepřečetl štos spoilerů je v neustálém napětí, jak to nakonec celé dopadne. Krůček po krůčku se poodhaluje tajemství, copak strašného Monty spáchal, a dokonce se divák dozví, která krysa nakonec zazpívala. K vidění je spousta přemítání nad promarněným životem. Silnou stránkou filmu jsou luxusní dialogy, za které by se určitě nemusel stydět ani mistr v tomto oboru a můj dlouholetý kámoš Quentin. Top scénkou je poté dialog se zrcadlem na téma "Do hajzlu s...". Dále si dovolím lehkou odbočku. Utkvělo mi v paměti několik záběrů shora na staveniště, respektive jeho zmenšený model. To teda páni tvůrci lehoulince odflákli. Samotný závěr na téma, jak se vyhnout spravedlnosti, je kapitolou samou pro sebe. Bacha na malinký spoiler →. Naštěstí náš hrdina se rozhodl vydat se do rukou zákona, dovoluji si prozradit pro ty pomalejší. ← Konec malinkého spoileru. Musím říct, že mě to prostě bavilo. Podařilo se mi vplout do děje a nudil jsem se pouze v některých pasážích. Celkově ošklivější 4 kousky.  Viděno v rámci Filmové poznávačky. Film mi vybrala uživatelka Mireldis.
