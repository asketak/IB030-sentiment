Pozor, tohle není žádné tuctové LGBT. Verbruggen je mistr thrillerových miniseriálů, což už ostatně dokázal předchozím The Fall s Gillian Anderson. London Spy se valí v podobně pomalém tempu a z pekla vás přes pár okamžíků euforie zatáhne do toho úplně nejhlubšího pekla. Herecké výkony jsou naprosto dokonalé (neskutečné, kolik skvělých herců se v GB rodí) a finále zničující - paranoia toho nejhrubšího zrna. Tak skvělý seriál musí zbaštit i kovaný homofob, není-li opravdu IQ tyqe. Vůbec se neodvažuji odhadovat, s čím přijde Verbruggen příště, ale už teď vím, že se na to hodně těším. Přesto, že z téhle jeho televizní bomby mám depresi a ještě dlouho mi z ní bude běhat mráz po zádech.
