Hodně zajímavý film, jehož největší chybou je, že je rozkročen mezi klasickou pohádkou a tvrdou fantasijní adaptací téhle báje.  Předně je tu skvělá kresba,  která sedí k pomalejší ručně malované animaci, ovšem má velmi tísnivou a temnou atmosféru (některé scény  s vrchnopadouchem jsou  nádherně horrorové), nikde ani stopa po jakékoliv světlé a zářivé barvě a koneckonců, příběh básně taky není zrovna nejmilejší pohádka, co je sluníčková a plná poníků. Jenže v přímém rozporu s tímhle je takřka neustálý voiceover vypravěče, případně dialogy postav, což prostě kazí natemělou atmosféru jak nemožností opravdu kvalitního audio-vizuálního zážitku, tak dikcí vypravěče, která je prostě typicky pohádková. Mnoho palců nahoru si zaslouží zpracování bahnosliznatého Grendela  a vhodná, nepřemrštěná stopáž.
