Klasický vystavěný horror, který se nesnaží vystrašit počtem lekaček, ale pomalu budující atmosférou strachu z neznáma a příslibem blížícího se konfliktu a tragedie. Tempo Čarodějnice je opravdu pomalé a to bude asi pro většinu diváků odkojených na moderních mainstreamových horrorech možná těžko stravitelné. To je škoda, protože Čarodějnice ukazuje, jak se má budovat horrorová atmosféra. Herci jsou vesměs slušní, perfektně je ztvárněno dobové prostředí. Je dobře, že si Čarodějnice našla cestu do kin a možná některým konzumentům moderních jednokvašek (Ouija, Annabelle, Vzkříšení démona) ukáže i jinou stránku horrorů.
