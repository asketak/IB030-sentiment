Předválečné romantické drama pojednává o osudu ovdovělé matky a jejich pěti nevydařených dětí, jejichž dramatické osudy, které jsou útokem na city diváků, bych přirovnala k současným telenovelám. Herecké obsazení je slabou stránkou filmu, protože Helena Friedlová svou mateřskou roli nezvládla a její divadelní herectví se odrazilo i na výkonech jejich filmových dětí. Rolf Wanka i tak patří k hercům, kteří o co líp vypadají o to hůř hrají. Je to ale fešák, tak mu to přehrávání promíjím. Prkenný Roaul Schránil se moc nevytáhl a Hana Vítová ve své poloze unylé krásky rovněž neoslnila. Zachraňoval to bodrý Theodor Pištěk a třeštidlo Věra Ferbasová. Výprava i hudba je odpovídající době a prolínání pěti různých osudů dodává filmu na dynamice. Rozhodně jsem se nenudila. Záměna dítěte v nemocnici, jakkoliv se zdá nemožná, je i v současnosti reálná.
