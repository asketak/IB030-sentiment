Sila sa prebúdza a ja som s výsledkom spokojný. Páni tvorci zvolili z dvoch možných prístupov k sequelom (novátorský/schematický) pohodlnejšiu a menej rizikovú cestu a viac-menej sa držali vyjazdených koľají. Tak na jednej strane síce sledujeme "Novú nádej" 21. storočia, no zároveň si no. VII pripravila platformu pre dejovú gradáciu a variáciu do budúcnosti pre ďalšie generácie. Po formálnej stránke má všetko čo má mať a na čo je (bol) fanúšik SW zvyknutý, do bodky. Po obsahovej stránke sa nejedná o žiadne prekvapenie, ako už bolo xy krát zmienené, je to nová stará Nová nádej. Výtku by som vzniesol len  voči poňatiu "dark side", to sentimentálne kopírovanie legendy akou je Darth Vader podľa môjho názoru nie je najšťastnejšia voľba, ale budiš, možno nás "Severus Snape" s tvárou Adama Drivera ešte prekvapí. Sila sa prebúdza a myslím, že z postele vstáva tou správnou nohou. P.S. určite to je menší prúser ako sequel, resp. prequel LOTRa v podobe Hobbita.
