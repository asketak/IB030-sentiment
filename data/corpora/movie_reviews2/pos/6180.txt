K tomuto filmu jsem přistupovala s obavami, ale mile mě překvapil. Je to vyloženě pocitová záležitost, náladovka, která vám buď sedne nebo ne. Proto bude patrně hodnocení velmi rozporuplné. Svérázný kraj delty Dunaje a jeho legenda o zázračném černém bahnu z místního jezera má své poetické a mystické kouzlo, podbarvené tajemnou krajinou a zosobněné záhadnou těhotnou léčitelkou, která je charismatická. Po několika velice napínavých a rychlých filmech na Febiofestu byl toto velmi příjemný, zádumčivý zážitek, podtržený zvláštní až meditativní hudbou, ze které mi občas naskakovala husí kůže. Ženský rukopis je zde určitě znát.
