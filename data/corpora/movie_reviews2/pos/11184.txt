Druhá Mooreovka od Johna Glena, a podle mě je stejně kvalitní jako Jen pro tvé oči, možná o malilinko výše, ale opravdu jen o trošku. Určitě to první, co bych chtěl pochválit je jednoznačně prostředí Indie, které bylo bombastické. Ať už krásný hotel, tak vynikající scéna na tržnici, kdy Bond mlátí bandity tenisovou pálkou, nebo po nich dokonce hází peníze. Postava Chobotničky je celkem v pořádku, ale úplně 100% bond girl to taky není. Vychytávka od Q v podobě umělého krokodýla, byla opravdu vtipná, neméně i scéna, kdy na hrad přilétá v balónu. V druhé půlce se vydáváme do východního Německa, kde se Komunistický maniak Orlov snaží odpálit bombu. Cirkusy opravdu nemusím, ale ty dva vrhači nožů byli dobří. Trochu se jen divím Kabiru Bedimu, že hrál takovou poměrně herecky nenáročnou roli, ale ani tak nebyl špatný. Závěrečný souboj je vychytaný, hlavně v tom, že cirkusačky vymlátí celé sídlo skoro samy. Souhlasím s ostatními uživateli, že scéna, kdy Moore sjíždí po zábradlí a kosí zmetky je opravdu jedna z nej. Vlaková scéna je taktéž libová... A tak dále, a tak dále...  "Ještě, že rupie je tvrdá měna"
