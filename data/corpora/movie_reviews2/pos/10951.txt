Psychologická studie lidských vztahů, která má často blízko přímé dekonstrukci všech jejich hodnot. Ve své podstatě je to klasický velký román ale formou seriálu. Mnoho postav a vzájemné proplétání jejich osudů. A jejich jazyků, když na to přijde. K tomu se navíc celým dějem táhne ten kriminální podtext, který z jinak na první pohled klidné konverzační vztahovky (jakkoli netradiční a syrové) dělá thriller. Zatím nejsilnější seriálový zážitek roku.
