Česká televize projevila při přebírání tohoto cyklu prazvláštní přístup. První sedmidílná řada Grand'Art vznikla v letech 2007-2010, ČT si z ní vybrala pouze čtyři díly, kterým navíc přidělila v titulcích vlastní ne zrovna logické pořadí: 1) Giorgione versus Tizian (Grand'Art #05: Giorgione versus Tiziano / Giorgione versus Titien, 2010); 2) Freudovy akty (Grand'Art #07: Nus de Freud, de Giorgione, de Titien et d'Ingres / Aktmodelle von Freud, Giorgione, Tizian ind Ingres, 2010); 3) Tizian (Grand'Art #04: Titien [1], 2008); 4) ("... čtvrtý a závěrečný díl...", jak praví ČT, který přitom v původním francouzském originálu celý cyklus zahajoval) Lucian Freud: Portréty (Grand'Art Collection: Lucian Freud I. Portraits, 2007)... Zajímavé. Tedy nic proti originalitě, ale že bych ji musel mít za každou cenu... No a k samotnému pojetí dokumentů: Ten přístup jako takový se mi líbil. Mírně novátorské prvky měly nejspíš tak trochu zafungovat jako pozvání do tvůrčí kuchyně teoretika výtvarného umění, který přemýšlí o určitém tématu svého oboru - a že to jeho přemýšlení bylo dost subjektivní, mi vůbec nevadilo. Naopak mi vadil rádoby novátorský přístup České televize, díky kterému jsem si musel např. vyslechnout v jejím 2. (v originále 7.) dílu odkazy na to, co už prý zaznělo dříve - a ono to opravdu zaznělo, ale jen v původním cyklu, kde šlo o 1. díl, který nám ovšem ČT naservírovala jako "čtvrtý a závěrečný"... -------- V titulcích (všech čtyř ČT odvysílaných dílů) seriálu dále uvedeno: režie Hector Obalk; rok výroby (jednotlivých čtyř ČT odvysílaných dílů) 2007, 2008, 2010.
