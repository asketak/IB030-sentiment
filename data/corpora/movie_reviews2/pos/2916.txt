Velmi složitý a ve výsledku velmi emotivní film. Občas jsem se v ekonomických termínech ztrácela, ale oceňuji snahu vše vysvětlit. Je opravdu zajímavé sledovat zhroucení a katastrofu v podstatě celého světa. Nejsmutnější je, že tehdy krachem amerických institucí opravdu nejvíce utrpěli běžní občané, navíc to ani není tak dávno (2008). Závěr filmu mě mírně uvádí do deprese. Je totiž pravda, že světová ekonomika (nejen ta v USA) je opravdu velmi zkorumpovaná, jde o řádný byznys. Je otázkou času než se opět přihodí něco podobného. Běžný člověk prakticky nemá šanci porozumět natož zasáhnout. Podstatná je myšlenka z filmu: Lidé nechtějí vidět pravdu, raději žijí vidinou světlé budoucnosti - 80% úspěšnost je přece super, ne? těch zbylých 20% rizika si nikdo nepřipouští. Každopádně skvělý nápad na zfilmování.
