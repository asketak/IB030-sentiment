Co může být ještě švihlejší, než žraloci padající z nebes v Sharknadech? Třeba rozžhavení lávoví gigapavouci vylézající z nitra Země a posedle útočící na všechno živé v dosahu! A kdo se může směle rovnat Zieringovi s motorovkou? Jedině povislý Guttenberg s pumpou brokárnou! A kdo je ještě stylovější než Guttenberg? No přece jeho extrémně šťabajznovitá manželka s vizáží finalistky Miss Aerobic 50+ a specialistka pro boj s pavouky zblízka! Kulervoucí finálový souboj ovšem patří superhrdinovi Guttenbergovi. Prostě parádní hlína, co vám budu povídat, skvělá oddechovka v asyláckém stylu a duchu, takže jak jinak než s myšlenkově hlubokým scénářem a dechberoucími triky.
