První polovina filmu je čistých pět. Každá scéna buduje napětí a tenzi, atmosféra by se dala krájet, Hanks, Newman, Craig, dávají ze sebe to nejlepší, kamera a režie dokonalost sama... Jenže v druhé půlce divák čeká emocionální sbližování otce se synem a dostane Jude Lawa, který sice není špatný, ale patří do úplně jiného filmu. A ta jedna scéna na farmě nese daleko méně emocí než třeba podobné sbližování Jonese juniora s otcem v Křížové výpravě. Jistě, scéna v dešti, tam mi spadla čelist až na zem, jen je škoda, že Mendes nezvládl vztah otec-syn stejně dokonale jako vztah zaměstnanec-zaměstnavatel. A právě proto nakonec dávám "jen" čtyři hvězdy.
