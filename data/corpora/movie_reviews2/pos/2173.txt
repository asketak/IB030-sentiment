Seriál, který se snaží přiblížit průmysl smrti (umění), tedy nakladatelské domy, spisovatele, jejich zvyky, praktiky. To co uvidíte, se určitě týká světa, posledních c. 130 let, nejen Japonska, stačí si přečíst Hellera - Portrét umělce jako starého muže, nebo živtopis J. Londona. Seriál těží z toho, že hlavní hrdinky jsou dobře obsazené, Miki Nakatani (Tono Risa), jako chladnokrevná, manipulující sociopatka, která sama sebe nenávidí nemá chybu. Její counterpart podala výborně Asami Mizukawa (Yuki Kawahara), idealistka, co se poučí, jak proplouvat špínou a útesy knižního byznysu, PR. Velmi mě překvapilo idealistické řešení konfliktu, ale budiž série má svoji sílu, dává rozhodně zajímavý námět podívat se zblízka na japonský knižní trh a průmysl, jak to doopravdy chodí. S těžkým srdcem   a depresemi z toho, jak blízké a známé téma mi je, dávám jednoznačně za 4 hvězdy. Závěr je svým způsobem pohádkový, ale neříkám, že úplně šťastný pro všechny. Zaujalo rozhodně vynikající OST (podíleli se na něm 4 skladatelé, přesto působí kompaktně, zadumané smutné motivy, komorní orchestr, piano, rovněž však výrazné, dramatické, tísnivé motivy), povedený je i opening Unlock. Dobře obsazené jsou i vedlejší postavy, které jsou rovněž výrazné a ne žádné křoví, takže rozhodně 4 hvězdy bez kompromisů.
