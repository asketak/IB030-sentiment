No ... nevím, co to přesně bylo, ale víceméně se mi to líbilo. Řemeslně perfektně zvládnutý horor s vlastním ksichtem, který disponuje mnoha děsivými, až surreálnými výjevy, ale když to vezmu kolem a kolem, tak očekávání byla kvůli ultimátnímu traileru přecijen o něco výš. V jednotlivých scénách je Baskin čistým hororem v pravém slova smyslu, s hmatatelnou děsivou atmosférou, skvělým gore a výbornými maskami a vizuální stylizací. Nicméně se režisér Evrenol nespokojil s dějově prostou báchorkou o policistech, kteří narazili na černou mši, ale naopak se to pokusil tak trochu na sílu zartovatět. A výsledek se mi nezdá úplně přesvědčivý. Skončilo to nakonec opravdu tak banálně, jak se mi zdá, nebo je za tím něco víc? Nevím. Každopádně je to film, který by měl každý fanoušek vidět a udělat si názor sám, tady neumím ani odhadnout, komu to sedne a komu ne. Za mě nyní 7/10 a asi si to dám s odstupem ještě jednou.
