Americká verzia argentínskeho filmu je plná známych hollywodských mien, hoci paradoxne ani to jej neprinieslo dostatočnú reklamu. Pre ľudí, ktorí videli originál s Ricardom Darínom je porovnávanie oboch diel nevyhnutné, mne sa ho však zatiaľ nepodarilo zhliadnuť a tak komparovať nebudem. Secret in their eyes je napínavý triler, v ktorom sa prelína minulosť spred 13 rokov so súčasnosťou, pričom indikátorom toho, v ktorej dobe práve scénu sledujeme je často len mierne odlišná podoba hlavných hrdinov. Nie všetky pasáže sú na rovnakej úrovni a úloha Nicole Kidman si podľa mňa vyžadovala niekoho tvrdšieho a presvedčivejšieho, dajme tomu aj takú Sandru Bullock. Záver je mrazivý, hoci keď si zrekapitulujete celý film, dal sa predvídať. Hor sa teraz do Argetíny.
