Jeden z nejlepších Spielbergů i DiCapriů, vynikající režie a perfektní herecký koncert podtržený skvělou hudbou Johna Williamse. Parádní scénář i zápletka, bezchybný mix napětí a komedie a stopáž, která by mohla být delší, protože přes trošku slabší rozjezd je ten film čím dál lepší, a hlavně suplování francouzštinya nábor letušek  je skutečně nezapomenutelný. Tohle je prostě film, který má všechno a díky tomu je naprosto perfektní, protože vedle skvěle sehrané ústřední dvojice tady za zmínku stojí i všichni ostatní, včetně dabérů. Tohle je skutečně velký film, film, který je svižný a má eleganci a šmrnc a který je důkazem toho, že Leo už i v té době prostě hrát uměl, tyhle typy postav mu totiž už tenkrát padly jako ulité. Vynikající zážitek, brilantní, skvosté. Opět škoda, že jsem ho poprvé viděl až teď. 100%.
