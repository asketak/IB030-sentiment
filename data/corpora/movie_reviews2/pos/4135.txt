Do pokračování Grown Ups jsem šel prakticky jen kvůli mé oblíbenosti Adama Sandlera, ale vzhlede k tomu, že jedničku považuji za opravdový průšvih, tak ani od dalšího dílu jsem pak nemohl očekávat žádný zázrak, spíš tedy naopak jsem doufal, ať to neskončí úplně odpadovým hodnocením. Ale ono pěkný prd, já se kupodivu bavil, a to vážně skvěle. Sice tu nadále strašil hlavní nešvar z prvních Machrů, a to idealisticky nesoudná hra na bezchybnou, americkou rodinu, kde i ti největší hovada a záporáci nakonec zjistí, jaké a jak důležité je potřeba udržovat hodnoty v takovémto prostředí a blablabla, ovšem už to zde není naštěstí tou hlavní a nejvýraznější prioritou, neboť ke slovu se dostala především klasická, sandlerovská zábava, což znamená naprosto primitivní, přímočarý, mnohdy nekompromisní, nekorektní, vulgární a nezřídka i fekální humor, v té nejryzejší podobě, na jaký je nicméně ale publiku od tohoto komika z jeho tvorby zvyklé a mělo by být na to i připravené, a tento typ humoru zde zafungoval prostě více než dobře. Zápletka je tedy sice znovu naprosto o hovně a spíš jde jen o poslepovaný sled jednotlivých scén, ovšem právě většina těch scén je neskutečně vtipná a zábavná, ikdyž jak jsem již zmiňoval, onen použitý humor rozhodně není pro důmyslnější, natož pak intelektuálněji založené diváky, ti naopak budou Sandlera a jeho partu opět proklínat za totální primitivismus a neúroveň, příznivci odlehčeného a jednoduchého humoru si ale jistě přijdou bohatě na své. Ke konci to pak sice celé zase už sklouzne k nemalé rodinné kýčovitosti a trapnému moralizováníčku, ale na výsledném, fungujícím a zábavném dojmu, z parádního odvazu, to už stejně tolik nezmění. Já se při této dementnosti zkrátka tentokrát bavil fakt královsky.
