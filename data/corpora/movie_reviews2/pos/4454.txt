O postižených lidech jsem viděla už hodně filmů, ale tohle bylo svým způsobem novátorské a odvážné na dnešní dobu, kdy ateismus z mnoha logicky opodstatněných důvodů nabývá na síle. Tudíž je s podivem, že si Mark vybral právě toto téma. Nicméně jsme každý zřejmě viděli, či slyšeli z různých míst o zázračných uzdraveních, takže tolik od věci to není. A co dál, jak to rozhňoucat v těch našich nasáklých palicích různými předsudky, odsudky, tradicemi, pověrou, nevírou a nebo vírou ?  Za mě je to takový malý filmařský drahokam, který by chtěl možná trochu víc vybrousit, ale Christopher Thornton se své role zhostil naprosto přesvědčivě a za to já tleskám. Marku nevzdávej to, máš určitě hlavu plnou nových a neotřelých nápadů, tak sem s nimi, jen bruš, bruš trochu víc, já ti házím jednu hvězdu navíc a šup do toho.
