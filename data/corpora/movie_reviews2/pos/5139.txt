3,5*. Největší noční můra všech rodičů v celé své zrůdné kráse. Krajinu bičují těžké kapky a vám po dceři zůstane jenom vzpomínka na karavan, u kterého si před chvíli hrála. Stopy nevedou nikam, až na tu jednu. A ta se musí proklepat pořádně. Sugestivní a místy dost intenzivní podívaná, spějící však k závěru, který nijak nevybočuje z žánrových mantinelů a jehož pointa je po krátkém zamyšlění nasnadě. Zbytečně dlouhá stopáž nabízí sice i dějové odbočky, které se nakonec jako slepé neukážou, ale ponurou atmosférou prosáklé drama nenabízí ani dostatečný dějový horizont, ani příběh schopný bez zadýchání utáhnout více než dvě hodiny.
