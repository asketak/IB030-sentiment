Vůbec nechápu, jak jsem mohl na tenhle brakový klenot z mé sbírky trafikových DVDček zapomenout. Arachnid je totiž vzorové béčko jak se patří - mimozemští pavoučí mutanti, tropická džungle, stateční muži, krásné ženy, a spousta rozkošně nechutných scén. Můj důkladně propláchnutý mozek si spokojeně přede v hladině alfa, v téměř buddhovském rozpoložení se ukládám ke spánku a doufám, že v noci se mi bude zdát třeba o válečnické zdravotnici Susan, kterou neohroženě bráním mačetou před zákeřným obřím pavoukem, nebo ji vysekávám z jeho odporných pavučin, nebo... nebo tak podobně.
