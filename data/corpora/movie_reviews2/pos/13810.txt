Těžko zařaditelný bizarní film, spíše drama než horor, protože lidské zrůdy, ať už jejich postižení bylo fyzické či duševní, vzbuzovaly spíše politování než obavy. Vlastně od poloviny filmu jsem pociťovala soucit s těmito postiženými lidičkami, k nimž se příroda zachovala velmi macešsky, aniž si to zasloužili. Originální, nevšední, působivý snímek, který mne natolik šokoval, že jsem ho několik dní nemohla dostat z hlavy. Příběh je jednoduchý, svým způsobem napínavý, s velmi emotivní mrazivou atmosférou, silným morálním poselstvím a hororovým závěrem. Těch více než 80 let od natočení mu neubralo na kvalitě a aktuálnosti.
