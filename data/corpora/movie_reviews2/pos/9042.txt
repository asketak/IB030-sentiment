Opět po letech zhlédnuto a i nadále je to pro mě jeden z nejlepších animáků co jsem kdy viděl. A vzhledem k tomu, že si tento statut u mě udržel i po víc jak sedmi letech od svého vzniku, nečekám, že by se to do budoucna mohlo změnit. Pro mě je v tom naprosto úchvatná animace, v mnoha směrech neskutečně realistická, když si tedy odmyslíme lidi, kteří jsou dost dětinsky pojati.  Příjemná hudba a ta výprava. Jenže celé to je tak nějak vedlejší, protože ze všeho nejvíc to je prostě romantický film v podání dvou dosti odlišných robotů. Svým způsobem i v tomto to předčí lecjaké hrané romantické filmy. Zápletka se slušně fungujícími akčními i dramatickými prvky. U mě tedy přetrvává spokojenost. I na IMDB to má po těch letech 84% z téměř sedmi set hodnocení. To už by stálo za to, udělat Wall-emu pokračování.
