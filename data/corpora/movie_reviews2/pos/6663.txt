Vlastně snad ani nemůžeme být překvapení, tohle je typicky ukecaná tarantinovka, která se vám chce vysmát do tváře jak mazaně a prorostle je napsaná. Nečekejte twisty či zátočiny, ale spíše takovou rutinu "jsem chytřejší než ty" do níž nedávno zapadl i Aaron Sorkin. Naštěstí Tarantino se může postavit za svoji velmi slušnou režijní zručnost a herce které si zvolil. Na všech je vidět, že jsou motivováni, poctěni, že si je mistr vybral (seznam jím nakopnutých skomírajících/začínajících kariér je úctyhodný) a snaží se tedy ze všech sil... a sem tam to teatrální přehrávání k Tarantinovi vlastně patří. Nenudil jsem se ani na okamžik, a i když výhrad mám kupu, jsem spokojen. Na druhou stranu nedokáži si představit, že napodruhé si u třihodinové stopáže budu znovu vrnět blahem.   75 %
