Jedná se o 3 špičkové kuchaře, kteří v každé epizodě přijedou na pomoc krachujícímu gastronomickému podniku, pojí, zkritizují, poradí, a zase odjedou. Povětšině jde o mizerné blafy, špinavý podnik, bídnou obsluhu a podobné perly. Co oceňuji je úroveň jazyka: místo sprostého nadávání se celkem slušně analyzuje, i když komentáře typu "vaří se tu bez lásky" jsou celkem stereotypní; recepty jako obyčejně nic moc, ale mnohdy slušné tipy do kuchyně. Rozhodně lepší úroveň než náš velmistr kuchyní a pípání Pohlreich.
