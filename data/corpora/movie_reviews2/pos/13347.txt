Tak asi nejvtipnější Panda ze všech třech dílů. Trojka je napěchovaná gagy snad v každé druhé scéně, i v těch kde bych to rozhodně nečekala. Jen co vám začnou slzet oči z dojemné scény, už hned na to přichází gag, u kterého se zas popadáte za břicho. Co se počtu soubojů týče, tam zase trojka dle mě ubrala (na rozdíl od druhého dílu kde se to různými bitkami stále jen hemží), ale pořád je rozhodně na co koukat, a Kung-Fu fandové určitě nebudou zklamáni. Trochu zamrzelo, že se ve filmu nakonec neobjevilo pár suprových scén z traileru, ale to je snad to nejmenší. Kung Fu Panda 3 je svižná, skvěle odsýpá, nikde se nezadrhává. Celkově skvělá série kde nebyl ani jeden díl zklamáním (což se u animáku často, bohužel, nestává), a trojka, jakožto poslední díl (alespoň to tak vypadá, na konci jsem neviděla žádný odkaz na další pokračování, na rozdíl od druhého dílu) odešla s hlavou vztyčenou...  Doporučuju, pokud jste fanouškem panďácké série (jako já) tak nebudete zklamání. Kdyby to šlo dala bych ještě jednu hvězdičku za to, že mi tvůrci v rámci 3 umožnili, setkat se znovu se svou oblíbenou postavou z celé série.
