Vynikající záležitost, zkažená však koncem. Vycházím z přesvědčení, že slušný (pravda, musí být k tomu i inteligentní) člověk nepotřebuje citově vydírající závěr à la současné vnikání (nejrůznějších) imigrantů do Evropy. Konec vlastně říká: >Ty nesouhlasíš se současnou imigrační politikou (těch "dobrých") evropských států? Ne? Tak to jsi jako Hitler!< A přestože divák v kině ví, že není jako Hitler, protože se během filmu směje čím dál tím méně (právě proto, že pro slušného a zároveň inteligentního člověka je to čím dál tím více obtížné), přesto všechno je citově vydírán filmem. A když divák (shodou náhou) nesouhlasí se současnou imigrační politikou, dostává se do nepříjemné situace. Filmem je mu totiž vnucováno, že jeho nesouhlas je v podstatě špatný, že vychází z jeho vnitřního Hitlera... / Poznámka pro ty, kteří mě budou chtít označit za nelidu vůči imigrantům a sympatizanta myšlenek Adolfa Hitlera: Mít problém s filmem, který se tak okatě a idiotsky zastává současné imigrační politiky těch "lepších" evropských států není totéž, jako chtít imigranty střílet. Není to totéž, jako chtít je nechat umřít hlady. / Z nastíněných důvodů volím 4 hvězdy. I přes ten konec, který se podle mého soudu opravdu nepovedl, považuji tento film za velmi kvalitní a hlavně moc důležitý. Hitler a jemu podobní "lidé" jsou totiž živnou půdou pro hlupáky. A těch je v lidské společnosti velmi mnoho. Právě kvůli nim se říká, že politika je svinstvo. A právě kvůli nim [těm hlupákům] je život na této planetě vlastně docela těžký.
