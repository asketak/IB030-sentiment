Na co jsem se to vlastně díval ? Podle zdejšího hodnocení asi nemohlo jít o stejný film. Herecké výkony přesně odpovídají žánru a stavbě filmu. Scénář sice příliš nepřekvapil, ale co jiného bychom měli čekat od tématu přežití v zatopené jeskyni ? Sanctum si nehraje na nic víc, než čím doopravdy je - nenáročné drama s adrenalinovým postupem zrádnými zákoutími vodou zaplňující se jeskyně. V tomto ohledu se podařilo využít potenciál na maximum. Podvodní scény nahání nepříjemně ztísněné pocity, že mi pomalu docházel kyslík i na suchu. Nehoda s přichytnutými vlasy je patřičně drsná. Okolnosti se tu s ničím moc nemazlí tak jako kamenný vůdce Richard Roxburgh se členy potapěčského týmu. Nejednou jsem si při sledování vzpomněl na Cameronovu kultovní Propast.
