Macbeth nepatrí medzi moje obľúbené Shakespearové hry, no treba uznať, že toto bolo natočené naozaj famózne! Keby si to mám predstaviť počas čítania vo vizuálnej podobe, nemalo by to veru ďaleko od tohto. Drsné prostredie (vierohodne škótske), skvelé kulisy a do toho vynikajúci Fassbender (ktorého som kedysi absolútne nemusel, no teraz si ma čím ďalej tým viac získava). Scenár verne okopírovaný, dokonca aj s viacerými pôvodnými replikami (z čoho by mal isto radosť aj William), takže z tohto pohľadu výborné. Od 5 hviezdičiek to delí jedine moje neveľké nadšenie z tejto hry (samozrejme v porovnaní s ostatnými Shakesperovými dielami).
