The Dressmaker je do jisté míry netradiční směsicí komedie a dramatu, přičemž první půlka seznamuje diváky s různými bizarními postavičkami z jednoho malého australského zapadákova, zatímco ta druhá se veze spíše na dramatické vlně. Celým filmem prostupují motivy jako pomsta, hledání pravdy, předsudky, lidská omezenost a chování individuí jako ovce ve stádu. Osobně mi rozhodně nevadily poněkud ostré žánrové přechody, vlastně jsem je uvítal, protože přece jen dělaly z filmu netuctovou podívanou. Během sledování jsem se jak od srdce zasmál, tak se mi i zasklily oči, což se mi nestává tak moc často. K výkonu Kate Winslet se dá říct snad jediné: Perfektní! To stejné platí i pro Huga Weavinga a Judy Davis ve vedlejších rolích. Zkrátka moc dobře natočený snímek, u kterého dojde na nejednu emoci - radost, pobavení, rozhorčení, ale i smutek - což je jen dokladem toho, že nejde o nějakou průměrnou jednohubku, která by se vypařila jako pára nad hrncem.
