Akademicky vycíděná soudní konverzačka, která celou dobu klame tělem i duší, aby nás nakonec zaskočila nepřipravené, předčasně hodnotící ten naoko tuctový a neoriginální příběh. Scénář ale výborný, navzdory mnoha dohadům a nepřímým motivům plnohodnotně pokrývající a v závěru i vysvětlující každičkou vteřinu vyprávění, a Wilder opět zdatně manévruje na pomezí závažného námětu a odlehčené charakterové rozprávky. Film má ale jeden problém - napoprvé působí jako pravda bezchybné, ale přece emocionálně bezrozměrné drama, které sází na údernost a kvalitu své pointy, na další zhlédnutí už zbude jen naše ochota znovu sledovat příběh, kde nás už nic nemůže překvapit a kde marně budeme hledat něco víc než jen další důkaz, že Wilder uměl poskládat scény do kompaktního celku a že se na jeho filmy zkrátka dobře kouká. Čekal jsem prostě malinko silnější divácký zážitek... 80%
