Nádherná pocta intestigativní novinařině. Když jsem se o tom filmu už někdy loni na podzim dozvěděl poprvé, nejprve mě vůbec nezaujal, a chuť ho vidět u mě ještě klesla poté, co se o něm všude psalo v souvislosti s jeho vítězstvím na letošních Oscarech a nedalo se před ním skoro nikam utéct. Když mi ale nakonec v poště přistála pozvánka na novinářskou projekci, zvědavost nakonec zvítězila - abych s potěšením zjistil, že mě ten film v podstatě od prvního záběru vtáhnul do děje a nepustil až do samého konce - ačkoli ten je předem známý a logicky očekávatelný (kdyby s tou kauzou nikdy nevyšli ven, nevznikl by ani tento film). Film mě neuvěřitelně bavil - ačkoli je celkem náročný na pozornost, protože v něm figuruje hodně postav i jmen a jeden dialog v rychlém tempu následuje druhý - a všem postavám jsem strašně fandil, aby to dotáhly do vítězného konce a řádně celou tu špínu rozmázly. Je hrozné, že se něco takového ve světě děje, a naopak záslužné, že o tom vznikl tento film. Mimochodem skvělá Rachel McAdams - v tom filmu si ji nejde nezamilovat. P. S. Jsem zvědavý, kdo na to může u nás přijít do kina (česká premiéra ještě za dlouho), když je ten film dávno k dispozici na netu a každý, kdo ho chtěl vidět, si ho už musel dávno stáhnout.
