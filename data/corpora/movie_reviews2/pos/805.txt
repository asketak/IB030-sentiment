Intenzivní dokument, který se ne náhodou podobá i samotnému sledování MotoGP. Mark Neale navazuje na svůj Faster a vybírá si pětici supertalentovaných jezdců a jednoho matadora, který se snaží zachytit nástup nové krve. Dokument není komplexní studií, která nabídne desítky pohledů na čísla, nezasadí všechny okamžiky do většího kontextu, ale perfektně pracuje se všemi jezdci a vazbami mezi nimi, které se za pár let jejich společného závodění mění v nepřátelství na ostří nože. Pravdou je, že látka samotná by vydala v případě komplexního pojetí na mnohem více času a takto dokument působí i ve svých 133 minutách s důrazem na drama více divácky přívětivě. Pro fanoušky MotoGP povinnost, a možná i pro ostatní, protože to hlavní se zde dozvíte a není to tak o lásce k motorkám jako o touze "být rychlý" a vyhrávat, které je pro mnoho sportů identické.
