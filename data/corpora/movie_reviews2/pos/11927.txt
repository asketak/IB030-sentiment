Film nám predstavil život v izbe a potom smutnú pravdu o tom, prečo a ako sa do izby jej dvaja obyvatelia dostali. Na relatívne krátkom priestore sa darí ukázať krutosť situácie ako aj snahu Joy o to, aby si ju Jack neuvedomoval. Najdramatickejší moment prichádza, keď sa Joy rozhodne zrealizovať plán na útek. Na druhý pokus a Jack dostane von s izby, kde film na chvíľu spomalí, aby ukázal enormitu Jackových prvých momentov mimo izby. Jackov útek od Nicka a hľadanie Joy sú jedinými akčnými momentami filmu. A keď spolu sedia vzadu v policajnom aute, zdalo by sa, že prišiel šťastný koniec, ale je to len začiatok. Joy sa v izbe sústredila na to, aby aj s Jackom prežila a aby utiekla. Verila, že keď sa to podarí, všetko bude v poriadku. Ale ukáže sa, že to až tak jednoduché nie je. Obaja sa musia vyrovnať s tým, čo prežili, ako aj so svojím novým životom. Rovnako ako aj ich najbližší. A pre nikoho to nie je ľahká cesta. Film mal vhodné tempo, veľmi dobrú kameru, využitie ticha a hudby. A skvelé herecké výkony. Plne chápem všetky nominácie a ceny.
