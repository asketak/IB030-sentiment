Tohle je splněný sen každého komiksového fanouška a hlavně fanouška DC Comics, který je narozdíl od Marvelu temnější, dospělejší a mnohdy řeší sociální a náboženská témata. Proto zde není prostor pro humor. Zack Snyder to natočil tak jak měl. Pravda že přerod Batmana v přítele působil trochu urychleně, ale logické díry? špatný scénář? To je hodně přehnané. Dost mě překvapuje jaká hejtovací vlna se proti filmu zvedla. Do kin nám dorazí 4-5 komiksových filmů ročně, ale pouze u tohoto se v každém druhém komentáři objevuje slovo "digibordel" :D...  No nepíšu abych film před čsfd žáky filmových studií obhájil, ale abych ho třeba přiblížil těm co ho ještě neviděli a nejdou do kina předem s tím že ho později setřou.Zimmer opět září. I když soundtrack není tak poslouchatelný sám o sobě jako Osty k Inception, nebo Interstellar, takové Luthor a WW theme se vám vryjí do paměti. Film nemá tolik akčních scén kolik jsem čekal, ale vůbec to nevadí, právě naopak. První hodina a něco se tvoří atmosféra pro souboj dvou velikánů, který vypadal přesně tak jak jsem si to představoval. Dále tu jsou krásné odkazy na (hlavně)  batmanovskou i supermanovskou mytologii. Velká škoda, že nám studio těch 30 minut vystřihlo a byli jsme ochuzeni o Oracle. Aspoň se můžem těšit na Bluray. Budoucí členové JLA jsou představeni sice krátce, ale tak tajemně, že jsem měl při těch scénách husí kůži a úsměv na tváři. Natěšenost na celý DC movie universe po tomhle filmu asi nemůže být větší. 5* pro fandy. 4* pro "normální" populaci :).. Méně si však tento film opravdu nezaslouží a čísla za první promítací víkend to jen potvrzují (421 mil. dolarů celosvětově při nákladech 250 mil.) Studio tedy se Snyderem nešláplo vedle a my se můžeme těšit na další takto našlapané DC filmy.
