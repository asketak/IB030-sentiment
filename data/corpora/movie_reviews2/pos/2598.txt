Jak popsat film, který mě nechal napnutou jak kšandy od začátku až do konce.. Když na povrch začnou vyplývat jasná fakta ukazující na to, že Goodman je prostě perverzní úchyl, navzdory tomu má v sobě kus toho dobráka, říkáte si, jasně, už to všechno chápu.. Žádná apokalypsa venku nebyla.. Ale pak přijde zvrat, který všechno, co jste o Goodmanovi věděli, vlastně asi jaksi najednou neplatí.. Jak je možný, že celý ten film, se odehrával mezi čtyřmi stěnami, celkem v klidném prostředí, a závěrečných 20 minut je úplně jak jiný film? Jestli jsem předtím byla v napětí, co je pak do prkna to, co přinese ten závěr? Je to vůbec možný, co se tý holce na konci všechno stalo? Pak je konec filmu a vy sedíte a čumíte a v hlavě vám běží asi 350 otázek.. Co říct na závěr.. Natočit film o 3 hercích, aby to nebyla nuda, to je prostě skvělá práce. Hudba na 200% umocnila celej ten zážitek a já z toho mám husinu ještě teď.. No, a jak je zvykem, dneska už se filmy bez nevyřčeného „to be continued“ snad asi netočí, takže se budu těšit na další díl :-)  Hodnocení ČSFD: **** (74%) Napětí: 95%, Příběh: 40%, Střih, kamera: 70%, Obsazení: 80%, Scénář: 85%.
