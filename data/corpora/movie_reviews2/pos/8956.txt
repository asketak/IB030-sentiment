Vynikající sonda do duše supermana jako člověka (emo pohled, jeho vnitřní prožívání sama sebe a jeho vlastností), i do role supermana ve společnosti (byť to bude rozvinuto asi teprve později). Struktura filmu (občasné flešbeky) je přehledná a funkční, emocionální dopad téměř stoprocentní (záporák tak slavný není, ale motivován je). Logické to není na 100%, ale v rámci žánru se to dá přežít. Herecké výkony dobré, vizuální stránka skvělá. Velkým nedostatkem je to, že film je nacpaný až k prasknutí - zejména poslední třetina je přeplácaná, a akce je téměř k nevydržení. Bitva je tak dlouhá, že je to až ubíjející. Přitom se toho děje tolik! Kdyby režisér raději vybral tři super scény, které bychom si mohli vychutnat, udělal by lépe, než když nám předhodil scén třicet, které ale prosviští a nijak nezasáhnou (ani emocionálně, ani vizuálně). Překvapivě není použit žádný slowmotion - i když by se to hodilo, aby si člověk mohl to hezké prohlédnout. Naopak je pohyb postav zrychlen - to je sice superhrdinsky "realistické", ale závabné ke koukání ne. Kdyby se poslední třetina zkoncentrovala a vydestilovala do dvaceti minut supermateriálu, bylo by to celkově na 100%. Takto jen slabých 90%.
