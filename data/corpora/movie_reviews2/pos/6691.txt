Wow, od tohohle hororu jsem nic moc nečekala, o to víc mě překvapil. Rychlý rozjezd a skvěle zahrané, velmi realisticky. Žádné trapné a nepravděpodobné reakce partičky teenagerů v podobných vyvražďovacích filmech. Combs si roli vyloženě užívá, jeho úchylný synek místy připomíná Joffreyho z Game of Thrones a ostatní hrdinové jsou také velmi solidně zvolení. Už dlouho ve mě žádný film nevyvolal tak nepříjemné napětí. Měla jsem pocit, že sedím u stolu s těmi lidmi a je mi pěkně nepohodlně; nutilo to k zamyšlení, co by člověk volil na jejich místě a to byl teda zatraceně blbý pocit. Oceňuju, že tento film neskončil v kategorii "too gore to watch". Určitě lepší, než všechna ta pokračování SAW.
