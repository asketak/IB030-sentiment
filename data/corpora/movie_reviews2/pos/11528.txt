Neprávem polozapomenuté drama o štěstí vzešlého z neštěstí. Lidé se stávají dospělými až po různých zatěžkávacích zkouškách života a nemusí se nutně jednat o práci a zakládání rodiny. Takový vozíčkář nebude mít klasický život, jak by si možná ze začátku představoval, ale ani takto těžce znevýhodněný jedinec nemusí hned sahat po sebevražedné pistoli. Já tvrdím, že najít svůj vlastní smysl života je běh na dlouhatánskou ne-li nekonečnou trať i pro "úplně zdravého člověka". Právě proto můžeme brát tento příběh jako motivační a být vděční k sobě samému, ke své duši, svému tělu, že nás neopouští. Malcolmův rebelantský přístup se špetkou intelektuála mi byl obzvlášť po chuti, protože důležité je, to co mám, co chci a co mě dělá šťastným. Každý má totiž pořád co ztratit...
