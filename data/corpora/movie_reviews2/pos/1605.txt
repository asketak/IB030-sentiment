Také bych si přál mít stejné nadání ze všeho se vykecat jako Eddie Murphy a brát věci optimisticky, ale přitom stát nohama pevně na zemi. Ani bych nemusel dělat přímo policajta a mé vyšetřovací metody by jistě stály za to v každém zaměstnání. No není to krásné dráždit nervy všem nabubřelým kolegům v branži a přitom se skvěle bavit ? Ale zpět do reality.... Když už si nic takového neužiji já, vlítnu myšlenkami s Axelem do Beverly Hills a s širokým úsměvem budu sledovat jeho hekající smích, super hlášky a provokace místní policie, ale i vážených "obchodníků" jako Steven Berkoff.
