Sutter je obľúbený stredoškolák, ktorý žije pre prítomnosť a nemá záujem riešiť, čo ho čaká v budúcnosti. Jeho život sa zmení, keď doň vstúpi jeho mladšia spolužiačka Aimee a on zistí, že v jeho živote nie je ani zďaleka všetko také dokonalé, ako si myslel. Stredná škola končí, dospelosť je predo dvermi a on musí spraviť rozhodnutie, ktorým smerom sa bude jeho ďalšia existencia uberať. Jeden z najlepších novodobých filmov o dospievaní a vynikajúca herecká príležitosť pre hviezdy nastupujúcej generácie Millesa Tellera (Whiplash) a Shailene Woodley (Fault in our Stars). Hlavne vďaka nim totiž vznikla občas príjemná, občas depresívna, ale stále kvalitná vzťahovka, kde divák musí obom postavám fandiť, aj keď zďaleka nie sú dokonalé. Táto snímka sa našej distribúcii nepochopiteľne vyhla, takže by som rád konečne poprosil o vydanie aspoň na DVD.  9/10
