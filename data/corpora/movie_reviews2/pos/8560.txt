Dlouho jsem hledal svou cestu k rapu/hiphopu. Setrvával jsem u elektroniky, (dark) ambientu, bluegrassu, částečně metalu, DnB a všelijakých experimentů od Japonska až po Afriku. A přesně v tu dobu, kdy jsem začal objevovat oldchool rap, se zjevil film, který mi naplno ukázal historii jedné z kapel, která může za popularizaci hudby z černošských ghett. Tedy ne, že bych nestudoval historii a interprety té doby, ale Straight outta Compton mě přesvědčil, že rap má "koule" a starší věci typu N.W.A. má opravdu smysl poslouchat. Pro mě to byla příslovečná jízda, seděl jsem u monitoru a hltal budoucí hvězdy a legendy. Ano, najdou se mezery ve výpravě, v příběhu jakbysmet, ale to je spíše hnidopišství. Hodně se mi bil jak Eazy-E, tak IceCube. Za mě plný počet. Letos jsem Straight outta Compton rozhodně neviděl naposledy.
