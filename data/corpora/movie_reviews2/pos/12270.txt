Na začátku jsem nějak věřil, že se situace brzy uklidní. Po 4. dílu už jsem si to nemyslel. V 6. a 7. dílu jsem navíc byl naprosto zmatený, kdo pracuje pro koho a s kým. Ani u ruské velvyslankyně jsem si nebyl jistý, zda zastupuje zájmy Moskvy a o co usiluje. A tohle přesně se mělo stát - pohled do vnitřních chodů úřadu vlády a ruské ambasády, do teroristické organizace a práce žurnalisty. Některé věci zůstanou nevysvětlené (zabili Eriksena Rusáci nebo zemřel nešťastnou náhodou?) a jiné jsou skvěle vymyšlené (Wenche Arnesen zemře, ale díky nahrávce si všichni myslí, že pracuje pro teroristy a skrývá se). Všechno to dohromady dává skvělý politický thriller, doplněný komentáři z reality (zatímco fondy EU seriál podpořily, ruský velvyslanec v Norsku se vůči sérii ohradil). Teď jenom doufám v další pokračování.
