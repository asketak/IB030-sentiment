Po premiére filmu v kine som si film musel nechať uležať v hlave. Preto sa až dnes dopúšťam činu hodného trestu - recenzie. Avizovaný Ben Affleck mi absolútne nevadiť, a vôbec som ho nevnímal ako herca ktorý nemal hrať Batmana ale priamo ako uvedenú postavu. Supermana snáď nemusim hodnotiť, tomu hercovi rola úplne pristane. Dej filmu mi prišiel málo dynamický, skôr chaotický, s prebleskami do snov čí vízií, ktoré s dejom nemali moc spoločné. Veľmi musím vyzdvihnúť stránku filmu, ktorá sa malo rozvíja u týchto (konkurenčných) marveloviek, a to hlboký pohľad do postáv. Nebolo to len o akcií, a očakávanom boji Batmana  a Supermana, ale i o charakteroch, o Batmenovej temnej duši, o nepochopenom Supermanovi, o Batmanovom dôvode pre pomstu, o Supermanovi, ktorý si myslel že sú všetci proti nemu. (nechápavý pohľad (v dobrom) Henry Cavill skvele zahral. Väčšina hercov vyzerá pri tom pohľade hlúpo, on to zahral tak aby vyzeral inteligentne aj nechápavo naraz. :) Wonder Woman - príjemné osvieženie filmu, rovnako ako jej hudobná téma, ktorá bola pre mňa najviac hudobne zaujimavá z celého filmu. Malé easter egg na Aquamena tiež poteši. Záporák filmu, myslím Doomsdaya, môžem považovať za celkom vyváženého pre Supermana a W.W ale pre Batmana vôbec. Skôr mi prišlo že v niektorých chvíľach nemal čo robiť, jediné čo mu ostávalo bolo len uhýbaniu sa útokov. Podľa mňa však Batmana mohli spraviť ešte odpornejšieho a drsnejšieho - sadistickejšieho. Bol tkaý v komixe a na plátne by to bola práve ta tvár, ktorá by Batmana zaujala.  V zhrnutí celkom fajn film, ponorený pod bahno temnoty, kde len očakávate súboj Batmana a Supermana, z čoho nebudete až tak nadšený. (aspoň ja som nebol, prišlo mi to nevyrovnané a Batman Supermana šetril celkom) . Uvidíme čo ponúkne ďalej Justice League, na ktorý tento film často odkazuje.
