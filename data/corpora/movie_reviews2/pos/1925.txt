Primerane morbídna sonda do života jedného (ne)obyčajného spaľovača mŕtvol. Obdivujem ľahkosť, s ktorou R.Hrušínský stvárnil túto rolu. Vzdávam hold jeho hereckému umeniu. Je úchvatné, ako sa mu v očiach po celých 96 minút zrkadlí latentné šialenstvo. Ako si celé pasáže z Biblie vysvetľuje až neúnosne subjektívne. A čo všetky tie psychologicky podfarbené momenty, keď nie je potrebný ani scenár s explicitnými replikami, aby divák pochopil... Naozaj výnimočný film.
