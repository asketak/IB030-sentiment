Místy pravdaže trochu přehnané a často příliš digitální, ale pořád je to skvělá akčně-dobrodružná jízda jako za starých časů. Od honičky v oblasti 51, přes letecký den mrazáků, až po "mravence velké jako svině" nebo klasické šmejdění po prastarých chrámech. Rozumím tomu, že scénář kvůli velké odlišnosti nesedne každému, ale já se pokaždé bavím úplně stejně dobře, jako u původní trilogie. A ruku na srdce, každý díl byl vždycky hodně odlišný od toho předchozího. V tomto nám už Indy pěkně zdědkovatěl, ale "ten mladej kluk z Transformers" mu zdatně sekunduje a Karen Allen vypadá k neuvěření skoro stejně jako před 27 lety.
