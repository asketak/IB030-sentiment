I v tomto pokračování nechybí souboje jeden na jednoho nebo proti početné převaze. Akční režii dělal Yuen Woo-Ping. Příběh se odehrává v roce 1959 a to bylo Ip Manovi (narozen 1. 10. 1893 - zemřel 2. 12.1972 ve věku 79 let) 66 let. Konzultanty na Wing Chun byli Ipovi synové Ip Ching (nar. 1936) a Ip Chun (nar. 31.7.1924). Mezi top souboje patří Ip Manův střet s thajským boxerem (Sarut Khanwilai ) ve výtahu a na schodišti. Mike Tyson (Frank) je boxer a dostal přesně takový prostor, který maximálně využil. Cheung Tin-chi (Zhang Jin / Max Zhang), který o sobě prohlašuje, že reprezentuje autentické Wing Chun, je Ip Manovi ve finále rovnoceným soupeřem. Danny Chan Kwok-Kwan se jako Siu Long / Bruce Lee objeví pouze ve dvou krátkých scénách a k dovyprávění by to chtělo čtvrtý film.
