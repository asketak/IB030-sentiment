5 hvězdiček a škoda, že nejde dát víc. Tenhle film ve mně zanechal hrozně moc pocitů, jsem zvědavá, kdy to všechno dokážu vstřebat. Potenciál tématu byl výborně využit a zpracován, plus konečně nějakým novým, neočekávaným způsobem. Příští Český lev bez velkého rozmýšlení, nejlepší herečka v hlavní roli - Michalina Olszańska, která zvládla svoji těžkou roli naprosto úžasně, nejlepší vedlejší herečka - Klára Melíšková, která je právem jednou z nejlepších současných hereček a svůj poměrně menší prostor a minimum textu zde dokázala zahrát špičkově (viz scéna ve vězení) a samozřejmě nejlepší český film roku. A jeden z nejlepších filmů poslední doby.
