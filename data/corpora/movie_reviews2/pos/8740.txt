Balkánský konflikt doposud ve velké míře přitahoval spíše režijní fňukaly, kteří terorizovali obecenstvo vlastní konsternovaností nad tím, jak za pár kopci od 'civilizované' Evropy se začaly zase znásilňovat uřezané lidské hlavy. Perfect Day je tak světlem na konci tunelu tím, že aniž by přehlížel drastický, nesmyslný charakter celé situace, přistupuje k němu jak postavy z reklam na colu, které říkají, že nemá smysl přemýšlet nad tím co bylo a bude, ale co se děje právě teď. Tento přístup ale není zúročen primárně ve vztahu k celému balkánskému průšvihu, ale je znázorněn skrze osobní nešvary hrdinů a jejich vztahových peripetií. Tenhle zdánlivě egocentrický přístup naopak chytře demaskuje celou válku jako bordel na kolečkách a tamní dobrovolníky jako asociály, kteří to všechno dělají nikoli pro to, aby realizovali lepší svět, ale spíše aby realizovali sami sebe.
