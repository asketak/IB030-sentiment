Mladý pár soukromých oček pátrá po zmizelé holčičce, přičemž spolupracuje s dvojicí policistů. Časem se však tím, jak postupně odkrývají další a další skutečnosti, stávají součástí nebezpečné hry, kde může jít i jim o život...Mimořádně vysoké hodnocení filmu by bylo namístě, pokud by byl jinak natočen a s jiným hereckým složením. Myslím, že Ben Affleck nedokázal zcela využít potenciál, který scénář, nabitý zvraty a vyhrocenými situacemi obsahuje. Proto vzniklo dílo trochu mdle působící a méně výrazné, než mohlo být. Mdlé a nevýrazné jsou i projevy Caseyho Afflecka a Michelle Monaghan v hlavních úlohách. Ty ostatní, vedlejší, je výrazně převyšují. Čtyři (slabé) hvězdičky uděluji především za scénář, ale také za Eda Harrise, Morgana Freemana a Amy Ryan. 70%.
