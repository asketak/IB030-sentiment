Pokračování si udržuje minimálně stejně vysokou úroveň zábavy, chvilkami možná o fous lepší. Oslík je pořád ten největší osel na světě, Shrek se malinko ukáznil, ale vesměs ctí stejné "zákony etického chování" do kterých zapojil i "křehkou" lásku Fionu. Můžu potvrdit, že pořádně si říhnout (nebo i jinak ulevit svému trávení) je vážně lepší než deset doktorů... Celkově sem tvůrci nahustili asi nejvyšší možný počet vtípků a parodických momentů, a přesto nic nepůsobí přeplácaně. Ani Banderas se toho nebal a skvěle zparodoval sám sebe, akorát že Zorrovi od minula narostla srst a pár ostrých drápků.
