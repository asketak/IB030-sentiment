V první řadě musím ocenit, že novináři jsou ve Spotlight vyobrazení pozitivně, což je příjemná změna změna oproti všem těm variacím na bulvární hyeny, které vídáme tak často. Ačkoliv by téma svádělo k slzopudným scénám s výpověďmi zneužívaných dětí, tentokrát nic takového nečekejte. Tohle není film pro ženy na mateřské. Oběti zneuživání jsou tu už dospělí muži a o tom, jak jim pedofilní kněží pokazili život, od nich jenom uslyšíte. Ani od závěrečné katarze nečekejte záblesk hrdinského vítězství, jen uznání, že i když novináři jsou taky jenom lidi a dělají chyby, občas se jim povede udělat ze světa trochu lepší místo. A to i přes záběhnutá pravidla společnosti, kde se některé lidi obvinit z prasáren zkrátka nesluší.
