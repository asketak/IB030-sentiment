Je vždy zajímavé vidět film z vojenského prostředí, který natočila jakákoliv jiná země než-li Amerika, či Anglie. Ale i tak mi přišlo, že se filmům z těchto zemí poláci chtěli značně přiblížit. Proto mi to nepřišlo vzhledově tak úplně jejich. Jinak film má spád, pohrává si trochu i s psychologií vojáků a prostředí vypadá stylově. Některé věci se mi sice nepozdávaly, zvláště v jednání povstalců, ale budiž. Nemám chuť po tom pátrat co a jak tam bylo a jak tam je běžné. U přímých přestřelek sem se nejednou pozastavil nad tím, že to vypadá nějak podivně a zní podivně (zvukově). Ovšem to nic nemění na tom, že film jsem si v kině užil a ty necelé dvě hodiny uběhly jako nic. Trochu mi vadilo, že bulharské vojáky v podstatě neustále zatsupoval jen jejich velitel, že taky neměli prostor. V tomto směru akce na osvobození rukojmích vypadala naprosto hloupě po všech stránkách. I to jak mezi domy najely vozy a pak tam všichni nekryti jen postávají a trefují jednoho povstalce za druhým, ale do nich, nebo možná do blízkosti dvacet metrů k nim se snad žádný povstalec netrefil. Stejně tak nakládka pod dohledem ostřelovačů v okolí a nic? Tohle byla asi ta nejhorší část z filmu, co do zpracování, nejzajímavější co příběhu. Nebo ten uťatý úvod s napadenou kolonou. Poukázali selhání v boji a pak šmik. Přitom mě by opravdu hodně zajímalo jak se odtamtud dostali. To byl hodně špatný začátek filmu. No lepší se v tom nehrabat, jinak bych šel s hodnocením moc dolů a film se mi i přes spousty výhrad prostě líbil. Je to taková vojenská filmová snaha z Polska a to je fajn.
