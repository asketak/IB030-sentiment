Skromný pomalejší detektivní příběh s případem sahající až do daleké historie New Orleans, přičemž vylezou na povrch věci nevídané a pro někoho z místních až šokující. Tommy Lee Jones tu ztvárnil detektiva Davea Robicheauxe, který je i přes svůj vysoký věk věrný svému řemeslu a dokáže ve vyšetřování zatáhnout za ty správné nitky. Respekt si umí vydobýt i za cenu tvrdé pěsti. Příběh krapet táhne k poetismu a tak atmosféra podpořená i výbornou kamerou dodává svým umem i něco z umění. Dlouhá stopáž je tedy tímto dlouhá až moc, ale aspoň to vytváří ten správný dojem z těžkosti případu a jeho zdlouhavému vyšetřování. Velice mírný snímek snažící se zvyšovat svůj rámec přitažlivosti svým silným scénářem a absencí drsných akčních scén. Nejde tedy o film pro každého a snad je to i dobře. Jedná se o detektivku takřka pro náročného diváka.
