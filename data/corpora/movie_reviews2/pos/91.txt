----- "Každý potřebuje štěstí." ----- "Ne každý ho má." ----- "Jsi na řadě." ----- Vyprávění, které našlapuje opatrně a zlehka - to aby nevyplašilo ospalé sny, které se bezstarostně pohupují na hřbetech mořských vln ... nežli se-  zahřáté slunečními paprsky - potopí do hlubin zapomnění. Od samého začátku je vám jasné, že nepůjde o prostou a nevinnou pohádku, která má dobrá kouzla a zázraky na počkání na denním pořádku ... protože ani naše životy nejsou prosté a nevinné - protože trpké zkušenosti nás skrze naše vlastní omyly a slabosti poučily, že šťastné konce jsou nedostatkovým zbožím. Nicméně ten maličko zasněný, nejednoznačný a trochu nejistý příběh na hranici fantazie a reality jakoby bezděčně křísil jakousi neuvědomělou, dávno zapomenutou víru, třebaže vzdálený obzor je zastřený úzkostí a nedůvěrou ... jakoby povstaly všechny mlhy světa a rozhodly se zabránit svítání. ----- "Bylo nebylo ..." ----- Tak se dívejte, komu je a komu není souzeno vrtkavé štěstí ... čím bude jeho přízeň vykoupena - a zdali se ho dočká ten, kdo si ho opravdu zaslouží.
