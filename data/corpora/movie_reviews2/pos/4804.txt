První SPL s podivně jakoby na poslední chvíli naroubovaným Donnie Yenem jsem nikdy v lásce moc neměl, protože až na pár soubojů je ten film prostě špatný, z části nudný a o ničem. Dodnes je mi záhadou proč je tak často označován jako něco, co musí člověk vidět, ale to už je na jiné povídání, protože SPL 2 se naopak povedlo hodně. Setkává se tu několik skvělých mlátiček (prakticky špičky v oboru) a je to sakra vidět. Paradoxně je film spíše příběhový a kupodivu to i celkem funguje. Člověk má konečně pocit, že scénář nevznikal jako spojka pro akční scény, ale spíše jako jejich součást. No a když dojde na akci tak to kurva stojí za to, scénu vzpoury ve věznici si určitě ještě párkrát zopakuji, stejně tak vlastně každou bitku co se ve filmu odehrála a co může být u MA žánru lepší vizitka než tohle? :) Kupodivu si tu mlátičkový highlight neodnesl Tony Jaa, ale Jacky Wu, což samozřejmě ničemu nevadí, jen sem to nečekal :) Jediná vada na kráse je opravdu za vlasy přitažený závěr a občas úplně zbytečné digitální triky.
