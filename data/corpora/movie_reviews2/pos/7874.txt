Normandie-Němen (francouzsky Normandie-Niemen, rusky Нормандия-Неман) je stíhací jednotka Francouzského letectva která původně vznikla v době druhé světové války jako stíhací skupina letectva Svobodné Francie bojující na východní frontě proti nacistickému Německu. Její nynější plné označení zní Régiment de chasse 2/30 Normandie-Niemen (Stíhací pluk 2/30 Normandie-Němen). Tak začíná článek na Wikipedii o této jednotce, o kterém pojednává tento koprodukční černobílý válečný snímek. Je to snímek i s ohledem na svou dobu vzniku oslavný, kde byli i použity autentické válečné filmové záběry. A protože se vlastně jedná o takový literární životopis, samotných bojů tu bohužel moc není. Ono na druhou stranu ani není divu. Ve své době byli letecké souboje velice nákladné a jak je velmi jasně na některých záběrech vidět, byli pro složité letecké záběry použity modely letadel. Děj snímku je tedy převážně konverzační, ale to zájemci o vojenskou historii nemusí nijak vadit. Příběh začíná příjezdem několika francouzských letců do sovětského svazu a končí návratem do své vlasti po válce. Mezi tím dějství sleduje jejich počínání, úspěchy i neúspěchy, vzájemné vztahy atd. Téměř dvouhodinová stopáž se zdá být s ohledem na příběh vcelku moc, ale budiž. Je to dle skutečné historie a tak to lze pochopit.
