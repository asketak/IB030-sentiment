"Oskar? Ten ukradl diamanty služce, která jela na Severní pól, protože měla mít dítě ve Vašem kufříku." Lépe než masér Philippe bych děj tohoto snímku nepopsal. Snad bych jen doplnil, že jde o tři kufry, dvě dcery, falešné těhotenství, vylhané zaměstnání, úplatného sluhu a chudáka pana podnikatele Barniera, který to má všechno vyřešit. Mne to tedy pobavilo naprosto výtečně, zejména postupně chřadnoucí kapitalistovo duševní zdraví bylo roztomilé a jeho skákání panáka s telefonem mne naprosto odrovnalo.
