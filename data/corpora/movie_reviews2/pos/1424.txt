Pokud se vám líbil Source Code od Duncana Jonese, tak z Edge of Tomorrow budete nadšení. Využívá mix prvků z již existujících sci-fi filmů (zavzpomínal jsem si na Hvězdnou pěchotu), které ovšem vůbec nevyznívají jako ohrané zásluhou originálního scénáře s nepředvídatelností příchodu "nové" opakující se minulosti. Nekonečné časové smyčky se postupně prodlužují a můžeme si dohromady s Cruisem "nanečisto" zkoušet, kdo by dřív udělal chybu, která znamená návrat na políčko START. Já bych asi Toma netrumfl... Čím dál tím víc překvapený Bill Paxton s vyšší vojenskou hodností než naposledy ve Vetřelcích výborně zapadl do děje. Po technické stránce také nemám výtek, ale k páté hvězdičce mi ještě něco (těžko říct co) málo chybělo.
