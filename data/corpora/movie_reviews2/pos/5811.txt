Ja som s najnovším Frankesteinom bola spokojná, na jednej strane je prepojený so svojou predlohou a na druhej strane do nej vkladá vlastné originálne prvky. Zobrazenie viktoriánskej doby je vierohodné a hudba vhodná, hoci nie dostatočne výrazná na dlhšie zapamätanie. Herecké výkony ústredného dua sú na vysokej úrovni, dobre sa vzájomne dopĺňajú a obom je im venovaná väčšia pozornosť než samotnému monštru. Mojimi jedinými väčšími výtkami by bola trochu rušivá sentimentálna rovina medzi Igorom a Lorelei a nadbytočný policajný inšpektor. Plus do očí bijúcu snahu zaujať podobnosťou so Sherlockom Roberta Downey Jr. si tvorcovia mohli odpustiť.
