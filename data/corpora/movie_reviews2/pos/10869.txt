Vzpomínám si, že tento seriál na nás děti působil jako zjevení z jiného světa. Pak jsme už všechno, co jsme prožívali dál, dělili na období „před“ a „po“ Návštěvnících, doslova. Mánie, která jistou dobu probíhala, neměla obdobu (alespoň z našeho pohledu). Zakládali se sešity, kde se lepily fotografie herců, slavné Lady Nivy, probírali se testy sci-fi vozidla a teoretické možnosti přesunu kontinentů, ba i celých světů. A snilo se o cestách časem kterýmkoli směrem. No, snad jsem teď trochu ujel, co se týče komentáře, ale takhle to přece jen bylo. A mohl za to tento skvělý seriál, který i dnes shlédnu s radostí. A nakonec i u něj se mi nelíbilo (stejně jak u před chvilkou komentované Arabely) jeho dělení na patnáct půlhodinových dílů, a tak jsem si ho pro svou potřebu sestříhal na čtyři celovečerní filmy. To je pak u shlížení nepřerušované radosti! Perfektní seriál, perfektní obsazení, provedení a myšlenka, co víc si přát! 5 hvězdiček - 100%... s tím musí souhlasit i CML, toho času v důchodu... :-)
