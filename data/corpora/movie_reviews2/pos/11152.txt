Musím říct, že to je velké překvapení, film na který jsem natrefil naprosto náhodou a u kterého mě zarazilo vlastně jen jméno režiséra si mě ve finále docela slušně získal. Už ten začátek byl takový hodně povedený a hravý. Hlavní hrdinka mě zaujala a věci, které se tady rozebírali mi přišli zajímavé a poučení, která jsem od autorů dostával na mě nepůsobila nijak nuceně jako tomu u podobných děl, která chtějí částečně moralizovat, bývá a kde je to většinou spíš dosti otravné. Tady jsem tomu prostě věřil a nechal se unášet na všech těch vlnách a myšlenkách, které sice nejsou nikterak světoborné, ale zde jsou prostě hodně dobře podané. Jistě jak to je s tou kletbou bystrého člověka asi nepřekvapí, ale pořád to působí celé zajímavě. Navíc se mi líbila i hudba, což je u filmu, který se zaměřuje na muzikál dosti podstatné. Některé scény mi přišli hodně intenzivní a povedené a vůbec dojem, že sleduji něco hodně dobrého jsem si udržel po celý film. Není to ovšem jen příběh hlavní hrdinky, ale dost prostoru dostávají i některé další charaktery a jejich příběhy a i tyto linky jsou dle mého povedené a zajímavé. Celkový dojem je hodně dobrý a velmi jsem přemýšlel jak moc dobré hodnocení mu dát. Nakonec jsem se rozhodl pro plný počet, hlavně z důvodu, že bych se na tenhle film klidně podíval znovu. 8,5/10
