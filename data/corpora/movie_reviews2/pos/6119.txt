Spoiler Free. No, přiznám se, že ihned po zhlédnutí filmu v obřím IMAXu jsem měl dost smíšené pocity. Šlo vidět, že se Zack po Man of Steel v mnoha záležitostech týkajících se stopáže jednotlivých dějových částí snažil poučit. Je faktem, a všichni to víme, že v Man of Steel bylo poslednínch 30 minut až nepřijatelně dlouho natahovaných a tzv. digitální destruktivní bordel za tu dobu zničil vesměs celý Manhattan. U tohoto dílu to bylo znatelně lepší. Bojové scény byly lépe zpracované, měly lepší motiv i průběh a hlavně, byly kratší, takže si je divák mohl krásně užít. Po grafické stránce taktéž parádní, spolu s kamerou i celkovým vzhledem super. Hodně mě (ne)překvapily herecké výkony. Pokud bych měl na filmu vychválit jen jednu věc, pak to budou právě výkony. Veškeré pochybnosti, které všude různě po médiích panovaly ohledně Bena, jako Batmana jsem vytratil, již když jsem viděl první trailer. No a ti, kteří tomu nevěřili ani po zhlédnutí všech trailerů, budou zcela jistě přesvědčeni po zhlédnutí filmu. Jesse taky překvapil, role psychouše mu velmi dobře sedla, troufám si říct možná i tak skvěle, jako role Jokera sedla Ledgerovi (zvlš. poslední scéna s Luthorem). Bohužel, kromě plno těchto skvělých atribut, které film má je tady jedno velké ALE; a tím je scénář a konstrukce jednotlivých žánrově odlišných scén, které byly mnohdy namačkány na sebe a stříhaly se jedna za druhou. To, co ve filmu způsobovalo oobrovský problém bylo nesystematické řazení právě těchto scén. Divákovi nebyl poskytnut dostatečný čas na to, aby vstřebal poskytnuté informace v důležitých pasážích, jelikož byly velmi rychle zaměněné s akční scénou, která ale opět brzy skončila atd... Což v mém případě jevilo dojem, že se toho na plátně děje strašně hodně, ale zároveň se tam součastně neděje nic. Dalším problémem, který s tímto poměrně dost souvisí byly motivy činů hlavních postav. Mnohokrát jsem si u filmu řekl: "Proč tohle vlastně dělá? Jaký k tomu má důvod?" Hlavní postavy mnohdy činily na základě ničeho; resp. možná bylo zmíněno na základě čeho, ale očividně to nebylo řečeno dostatečně důkladně, či případně to bylo řečeno ve špatnou dobu (kdy divák zrovna vstřebával informaci z předchozí scény; opět problém se scénářem)... Takže jako celek pokud člověk příjde na film a chce relaxovat, film si užije, jelikož tak nějak už předem trošku předpokládá co se bude dít, a tak ho lehká nesystematika mezi scénami netrápí a spokojeně si užívá veškeré dění svých hrdinů. Já osobně jsem si film užil a bavilo mě to. Ale byla tam velká spousta okatých a nepřehlédnutelných chyb, které filmu výrazně uškodily. Man of Steel to u mě netrouflo ani náhodou. Částečná spokojenost, ale také dost nasrání, mohlo to být lepší. Smíšené čtyři hvězdy. (PS: V Justice League doladit dosavadní chyby a bude to super:-)
