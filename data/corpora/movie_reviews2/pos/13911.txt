Tento film byl jeden z prvních, který sklízel mezinárodní pocty. Karel Steklý se tímto filmem (žel, byl to snad jeho jediný) přiřadil k velikánům italského neorealismu. Dílo Marie Majerové je dnes z ideologických důvodů mladší generaci málo známé, přestože patřila k velkým umělcům naší doby. Její Sirénu jsem četl jako povinnou četbu a přesto se zatajeným dechem. Sága rodiny Hudců dovedla strhnout svým krutým realismem. Roku 1889, to byly teprv počátky, kdy dělnictvo nebylo ještě plněn organizované, ale přesto se už dokázalo bouřit proti nespravedlnosti světa, v němž vládne kapitál. Sami tvrdě dřeli v hutích a dolech a když jim byly pracovní podmínky ztíženy k nesnesení, tak vybuchli svým hněvem. Byli poraženi, ale jak říká mladý Karel (mladý Oleg Reif), nebylo to natrvalo. Marie Vášová měla dvě podobné role, o řadu let později natočila Vyšší princip - a role matky, ztrácející své děti, jí svědčila nejvíc. Výborný byl i Ladislav Boháč, který se zde již oprostil od svých nedávných ještě rolí milovnických. Tito dva zastínili ostatní, ale bohatě to stačilo na to, aby tento film byl nesmrtelný stejně jako románová předloha. AGAMENON - výborný komentář.
