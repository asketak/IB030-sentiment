Školáčke Faith (Naomi Battrick) sa po správe o tom, že jej otec trpí smrtlenou chorobou a zostáva mu len niekolko týždňov života, zrúti celý svet. Bola by ochotná obetovať čokolvek za uzdravenie svojho milovaného otca Seana (Sam Hazeldine). V tom čase začne ich tím pozemného hokeja trénovať nová žena. Faith si s ňou dobre rozumie a trenérka ju pozve do svojho domu. Tento dom je však dávnym sídlom čarodejníckeho spolku, ktorý praktizuje obety pomocou plodov čerešne v okolí čerešňového stromu. Po tom, čo ukáže Faith svoje čary a presvedčí ju o tom, že má nadprirodzené schopnosti, jej dá ponuku, ktorá sa neodmieta. Dá jej slub, že uzdraví jej otca. Háčik však spočíva v tom, že tento akt nebude pre Faith zdarma. Faith si však uvedomuje, že toto je posledná šanca na uzdravenie jej otca, takže je ochotná urobiť čokolvek, čo jej čarodejnica prikáže. - Cherry Tree je jeden z prvých hororov, ktorý som si pridal do zoznamu na svoj profil a strašne som sa na tento horor tešil. Samozrejme som o ňom nič nevedel, ale na prvý pohlad ma zaujal jeho velmi zaujímavý názov a perfektný poster. Cherry Tree je po dlhej dobe kvalitným hororom, ktorý sa zaoberá mágiou a je plný symbolov týkajúcich sa čarodejníctva a okultizmu. Najsilnejšou stránkou sú masky, ktoré prekonávajú takmer všetko, čo som za posledný rok videl a musím uznať, že od pomerne neskúseného tímu tvorcov z Írska by som takúto poctivú prácu nečakal. Ostatné dôležité aspekty taktiež vôbec nezaostávajú. Mytológia a čarodejníctvo sú podané perfektne, atmosféra sa mi velmi páčila, aj keď bola skôr mysteriózna ako hororová, herecké obsadenie bolo výnimočne dobre zvolené a celé sa to zaobišlo bez zbytočných a dojem zhoršujúcich PC efektov. Strašne sa mi páčili aj všetky exteriéry a interiéry. Hororov z Írska som videl strašne málo, keďže ich tu ani vela nevzniká, ale môžem to porovnať s horormi z Velkej Británie, ktoré ma odpudzujú či už svojím nechutným akcentom, alebo domami, ktoré vyzerajú všetky rovnako a sú postavené v jednom rade. V Cherry Tree však vyzerá všetko velmi pôsobivo a môj dojem je velmi dobrý. Námet je perfektný a celkové spracovanie sa mi velmi páčilo. V neposlednom rade má tento horor naprosto dokonalú stopáž. Za negatívum považujem prácu s osvetlením, ktoré bolo často nedostatočné, a tak boli niektoré scény neprehladné. Nanešťastie sa tu napriek už spomínanej parádnej stopáži nájdu miesta so slabším priebehom, a tak to na plné hodnotenie Cherry Tree nevytiahne, ale som s týmto hororom velmi spokojný a určite si ho ešte niekedy zopakujem. + herec z Don't Let Him In
