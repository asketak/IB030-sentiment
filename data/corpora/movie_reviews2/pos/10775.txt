Nejúspěšnější sezóna v historii Manchesteru United a vlastně i nejúspěšnější sezóna anglického klubu jako takového, protože zatím nikomu jinému z Ostrovů se nepovedlo vyhrát v jednom ročníku ligu, anglickej pohár i Ligu mistrů. A United to navíc zvládli, jak jinak, vskutku stylově- gól Ryana Giggse v semifinále FA cupu proti Arsenalu, a hlavně dvě branky v nastavení ve finále LM proti Bayernu ("And Solskjaer has von it!"), to jsou chvíle, které nezapomenou nejen fanoušci Red Devils, ale i fanoušci ostatních klubů (kteří navíc tiše závidí :-). Parádní rok, kterej se zapsal zlatým písmem do historie Manchesteru United FC a z trenéra Alexe Fergusona udělal Sira.
