Krásná vánoční komedie s roztomilými skřítky, kteří převrátí jedno malé poklidné městečko vzhůru nohama nevšední zábavou... No dobře, možná trochu přeháním, ale Gremlins řadím mezi nejpovedenější americké komedie osmdesátých let a pobaví mě i mimo vánoční svátky. Jediný Gizmo je opravdu roztomilý a vydává legrační zvuky. Jeho "vyspělejší" bráškové však umí rozpoutat elektrizující mejdan se záblesky plamenů a dokonce mají cit pro klasiky Walta Disneyho. Bohužel nějak nemají pochopení pro původní obyvatele a ti zase pro extrémní kanadské žertíky malých nevybouřených potvůrek...
