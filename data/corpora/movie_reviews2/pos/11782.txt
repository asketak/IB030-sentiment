Troufám si říct, že je to jeden z nejlepších gangsta-thrillerů, co jsem kdy viděl (nebo minimálně za hodně dlouhou dobu). Vlastně hledám nějakou slabinu, která by film vyloženě shazovala, ale tam by toho člověk hledal jako šafránu. Protože vynikající jsou herci - nejen svým herectvím, ale i tím, jaký typy lidí jsou vybraní, dokonale se tam hodí, pak je samozřejmě perfektní neokoukaný prostředí Itálie, kdy se do toho míchá mafie, politika i církev, celý to má neskutečně mrazivou atmosféru, kde se tvůrci nebojí ukázat násilí, sex i vyjednávací techniky hodně realisticky, a úplně nejvíc to umocňuje dokonalej soundtrack. Je naprosto kontrastní k situaci (např. tam někdo nemálo přichází k úrazu, až zatínáte zuby, a do toho hraje pomalá, něžná a klidná hudba, až naskáče husina!). Toto se neskutečně povedlo a smekám před evropskýma tvůrcema, protože takhle má tento žánr vypadat. Malinko škoda toho konce, nevím, jestli ho označit za uspěchanej (i vzhledem ke stopáži) nebo za jakej, ale to už bych asi chtěl hodně. Moje naprostá spokojenost!
