jOBS (2013) byl nedobrý film a po jeho shlédnutí jsem suše procedil mezi zuby, že by si Steve zasloužil víc...vlastně ne víc, ale něco lepšího. Film, který dokáže zachytit a věrně prezentovat tu kombinaci sociopatního hajzla a vizionářského chlápka, který dokázal ostatní vyprudit k tomu, aby mysleli a dělali věci lépe/jinak. Jenže jak to udělat, když je vše usazené v kontextu toho, co se v té době kolem Jobse dělo? Jak nacpat do filmu s rozumnou stopáží tolik informací a emocí? Tvůrci jOBS (2013) se snažili a dělali co mohli...přesto se to podle mě nepovedlo. Boyle a Sorkin se s tím vypořádali po svém. Neměli ambice udělat lepší životopisný film, než byl jOBS. Rozhodli se ukázat, že Jobs nebyl ani zdaleka jen osamělý a nepochopený bojvník a jak zásadní vliv na něj měla jeho pravá ruka Joann Hoffman. Ukázali, že to nebyl jen pomatený magor, ale že k tomu co a jak dělal, měl (většinou) racionální důvody. A to vše se Sorkin rozhodl ukázat na pozadí klíčových momentů, kdy se Jobs chystal odprezentovat svou práci veřejnosti. Takže momenty, které jsou vytržené z kontextu...pokud o Jobsovi a jeho práci nic nevíte z jiných zdrojů. Jako životopisný film tedy dost zásadní nedostatek, resp. skvělý doplněk ke knize, nebo možná nadstandardní bonus k jOBS (2013). Přesto... díky skvělému Michael Fassbenderovi i  Kate Winslet, je to i bez těch faktických údajů velmi dobrý film, který ukazuje Jobse podstatně realističtěji a lidštěji, než předchozí filmy. Takže ano...myslím si, že tohle už by si Steve zasloužil, ale současně se nemohu ubránit dojmu, že to pořád není dost dobré...dost plnohodnotné...dost jobsovské.
