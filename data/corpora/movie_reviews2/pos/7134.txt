Docela silný zážitek ukazující, že nic není jen černobílé. Mnohdy je těžké se rozhodnout, když ani jedno rozhodnutí není úplně správné. Je přece lidská přirozenost chránit sebe a svou rodinu, ať už jsou to bratři ve zbrani nebo manželka a děti. A jak vás pak může soudit někdo, kdo nikdy nebyl ve vaší situaci a rozhodovat tak o vašem dalším životě, vždyť nakonec se každý musí s dopady svých rozhodnutí smířit sám. Možná to vypadá, že se toho ve filmu moc neděje, ale o to víc působí reálně a přirozeně. Morální stránka věci je zde přímo hmatatelná, z tichých záběrů čiší emoce a záleží jen na divákovi na kterou stranu se při soudním procesu přikloní.
