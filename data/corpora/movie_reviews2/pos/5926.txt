Templáři na pranýři. Na úvod svého komentáře, chci méně znalým divákům sdělit , že existují dvě verze tohoto filmu. Ta méně známá , režisérská verze je o 44 minut delší než ta z běžné filmové distribuce a je to podstatně jiný snímek než jak jej prezentuje ta kratší. Ridley Scott si dal docela práci s tím aby vykreslil nečernobílé postavy jakož i viděnění světa. V době kdy šel tento film (sestříhaná verze) do kin jsem právě dočetl velice zajímavou knihu Pierse Paula Reada s názvem Templáři. A tak pod vlivem těchto faktů jsem sledoval osudy Bailiena z Ibelinu trochu jinou optikou. Existují dva zásadní pohledy na řád Templářů , ten ke kterému se přiklonil Ridley Scott, ještě v umírněné verzi kdy se nedostalo na satanistické rituály,  kopíruje názor francouzského krále Filipa IV Sličného jenž byl hrobařem tohoto mocného řádu. Důvody zde nebudu rozebírat , lze je najít v mnoha knihách či dokumentech.Historická fakta nejsou doménou amerických tvůrců ale o to jim v tomto filmu  primárně jistě nešlo.Pokud se tedy soustředíme jen na to co se děje na plátně či monitoru dostaneme zajímavý a výpravný příběh který je natočen jako skutečný velkofilm což lahodí oku . Pro milovníky žánru je tento film už kultovní záležitost stejně jak Gladiátor. Scott si v závěru snímku nechal otevřená vrátka a tak kdo ví ? Třeba se dočkáme volného pokračování.
