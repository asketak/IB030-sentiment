Akta X jsou zpět a s nimi Mulder a Scullyová. Trošku zestárlí (Scully vypadá na svůj věk kupodivu starší), ale s vervou jako před lety se pouští do odvrácení globálního ohrožení. Prvním dílem jsem byl nadšen, už jen proto, že na něm byl vidět dostatek financí a nadšení původního týmu jak herců, tak realizačního týmu. Od začátku je na nás rozbalen bez servítek a bez obalu mysteriózní příběh, který má grády a pěkně šlape. Je sice trochu nepřehledný, ale u mystéria a konspirace to lze i očekávat. Obrat v přístupu Muldera a Scullyové rozhodně oživil děj, ale tato skutečnost im až tak neseděla. První díl nové minisérie mě prostě uchvátil.
