Jeden den s dvojicí mladých afroamerických muslimů, kteří řeší své životy, rodiny, město i svět obecně. Po úsvitu. A místo Vídně pulzující Brooklyn. Nezvládnuté snahy o přesah do komentáře k situaci muslimské komunity v New Yorku po 9/11 (scény s absolutně nekompetentní agentkou FBI, které snad prý měly vzniknout na základě rozhovorů režiséra s mladými muslimy z Brooklynu) zalepí Dockendorf skvělým přístupem k vizuálu, Adam Gunther hypnotickým soundtrackem a v neposlední řadě naprosto přirozená chemie mezi hlavními postavami, která funguje nejlépe, když se Naz a Maalik prostě jen tak toulají Brooklynem – svobodněji, než za dveřmi svých pokojů. Výborný debut.
