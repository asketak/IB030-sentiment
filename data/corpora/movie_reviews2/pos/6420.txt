Detektivní linie, kde bývalý polda vyšetřuje zmizení prostitutky na vlastní pěst, je skvělá. Atmosférická, dějově strhující, formálně nesmlouvavá a vizuálně správně špinavá, přičemž obratně přepisuje zažitá žánrová pravidla a přináší neokoukanou alternativu k chirurgicky přesným thrillerům západního kinematografického světa. Hrdina je bezpáteřní parchant, natvrdlí policisté nekonají snad nic podle zvyklostí a padouch se všem směje do tváře, přestože je od počátku v podstatě na holičkách - tímto přístupem se ale tvůrcům daří vytvořit zajímavé příběhové schéma, nesvázané pravidly "filmové reality" a trefně kritizující nedůsledný právní systém, jehož přičiněním mohou skončit i největší vyvrhelové navzdory obvinění beztrestně na svobodě. Film ale přeci jen sráží podobně nedůsledný scénář, který občas nechává až příliš prostoru náhodám (jakkoli je právě to jeden z úmyslných postupů onoho vybočení z reality), hlavní hrdina je vždy o krok před celou policií navzdory minimu prostředků a konec přeci jenom smrdí béčkovostí více, než by bylo zdrávo. Každopádně, po zkušenosti s prachbídným Viděl jsem ďábla, tahle depresivní jízda mně velmi příjemně překvapila... 80%
