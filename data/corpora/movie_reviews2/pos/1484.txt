DiCaprio se konečně dočkal svého Oscara, protože jenom cynický sociopat by se nesmiloval nad utrpením, které musel prožít v maskérně a plazením po lesích. Samotný film je o nedůležitých lidech a jejich krátkých bezvýznamných životech v prostředí, kde život má nulovou cenu. Shrnutí děje najdete v textu distributora. Slovy klasika: "To muselo dát práce a přitom je to taková blbost." Je to však bravurně natočeno, po technické stránce film exceluje na všech frontách. K tomu přidejte krásy krajinky, medvědy jako živé, povinnou masírku bledých tváří ("Vzali jste nám všechno, naši zem, naše zvířata...") a léčivou sílu Matky země, která postaví na nohy i člověka s přeraženou páteří. Ani k tomu nepotřebuje indiánského šamana.
