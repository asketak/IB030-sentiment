Mega očekávanej blockbuster o dvou legendárních hrdinech, kterej už dopředu možná trochu děsil těma 150 minutama a tak nějak to i potvrdil. Protože to nedokáže úplně udržet pozornost po celou dobu. Nicméně ty hlavní scény byly nabušený, ono se snad ani nic jinýho nedalo čekat, ale vždycky toho může bejt víc. Ta dvojka s mladým Luthorem, Xenou a kryptoňákem se v pohodě doplňovali. Co mě začalo iritovat byl prostě Superman bez masky, já vím, že ji nenosí po celou věčnost, ale je to hloupý ho nepoznat. Pak Batman ve stokilovým brnění alá Ironman. Ale to jsou prostě maličkosti. Zápletka byla už z traileru jasná, takže žádný velký překvapení se taky nekonalo. Šlo hlavně o to, jak to bude vypadat a probíhat. Sice se to nedá srovnávat s tím pojetím komiksovek od Marvelu, ale zlou cestou se to taky nevydalo, já si to na tom plátně relativně užil. Červený čísla by to mít mělo.
