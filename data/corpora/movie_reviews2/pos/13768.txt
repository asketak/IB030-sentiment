Rozhodně nejlepší film, jaký jsem za poslední dlouhou dobu viděl. Knihu znám, ve druhé polovině se to liší, ale vyznění je stejné a to je hlavní. Jsem nadšen. Hlavní představitel je fantastický a po celý film zkrátka a dobře Hitlerem opravdu byl, jakoby ho ani nehrál - pro mě nejhitlerovitější hitler ze všech hitlerů. Film má plno rovin - v první polovině převažuje jeden vtip za druhým a asi po hodině už mě ze smíchu skoro bolelo břicho, postupně ale vtipů ubývá a přichází spíše údiv a mrazení v zátylku při zjištěních, jaká vlastně současná společnost je a co je ochotna si nechat namluvit... Jdu film ihned zařadit mezi svých top ten. Jsem skutečně nadšen.
