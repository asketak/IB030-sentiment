Jeden z mála filmů, který jsem si nechal rozležet v hlavě. Po opuštění kina jsem byl z filmu hrozně zklamaný, ale nedokázal jsem určit přesně z jakého důvodu. Pět dní jsem nad filmem však přemýšlel a došel jsem k závěru, že to nebylo vůbec špatné, jak se z počátku zdálo. Největším problémem je, že další film s Batmanem nerežíruje Nolan a proto jsem měl tomuto filmu značný odpor. Myslím, že trilogie od Nolana o netopýřím hrdinovi nebude nikdy překonána. Teď ale k samotnému BvS. Začíná tam, kde končí Muž z oceli. Ta propojenost se mi velmi zamlouvala. Ze začátku se mi nelíbil ani Affleck. S odstupem času ale zjišťuji, že se hodí na Batmana ale hlavně se výborně hodí na Bruce Wayna.  Trošku mi vadilo, že ve filmu je relativně málo Batmana, ale není to film hlavně o Batmanovi, takže co jsem také čekal, že?! Příběh filmu je prostě komiksový, není převratný, či snad geniální. Určitě však neurazí. Někde jsem četl, že finále filmu je zbytečně dlouhé. Mě to přišlo naprosto akorát. Digitální triky byly výborné. Velkým zklámáním je hudba Hanse ZImmera, která je po delší době velmi slabá (pokud by nic nezaznělo z BvS  v 02 aréně, tak bych byl možná i vděčný, protože tohle tam vážně slyšet nepotřeuji). Velmi se mi líbil Jeremy Irons jako Alfred. Kdo však na sebe strhává veškerou pozornost je Jesse Eisenberg, jehož výkon je prvotřídní. Měl jsem strach ze stopáže filmu. Ale 150 minut mi uteklo jak 60 minut a já jsem se ani jednou nenudil. Prozatím dávám 4*, kterou je zasloužené. Je možné, že při dalším zhlédnutí filmu hodnocení zvýším! Pro zatím spokojenost! Je jsem si to potřeboval vše srovnat.
