Mám rád francouzské komedie. A taky Jeana a Christina. Vůbec tohle spojení ve mně vyvolávalo úsměv už dlouho před zhlédnutím filmu. Vždycky si vzpomenu na jejich první Návštěvníky, na jejich chrabrou bitvu s plechovým ořem na silnici, jejich báječný výstup na toaletě a o mém hodnocení je rozhodnuto už tak trošku předem. A tahle komedie rozhodně není výjimkou. Reno, jako žárlivý agent „Žralok“v akci a Clavier, jako nevinná oběť tajných, policejních hrátek, které mají za úkol dopadnout dlouho hledaného mafiánského bosse. Spolu s velmi vhodně vybranými ženskými protějšky a opravdu břitkým, konverzačním humorem, záruka skoro té největší komediální kvality.
