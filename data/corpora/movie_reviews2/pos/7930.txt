Zvláštny snímok, ktorý ma očaril predovšetkým svojou magickou pastelkovou atmosférou a ústrednou postavou, ktorá aj napriek svojej nie extra kráse ma doslova uhranula. Krásny príklad toho, že obrovskú charizmu môžu mať i obyčajne pekní ľudia, pričom nemusia byť ani žiadni krásavci. Dejovo to síce nie je nič moc a v tomto smere film často nudí, ale aj tak mi nešlo odtrhnúť zrak od obrazovky. Naozaj krásne farebný vizuál, pekné zábery a sýte, jasné farby. Keď sa máme baviť o Saoirse Ronan tak vidno, že od čias Pokánia (2007) ušla dlhý kus cesty, na ktorej veru nelenila a herecky významne podrástla, čaká ju veľká budúcnosť. Navyše si neviem predstaviť nájsť do filmu typovo lepšiu Írku ako je ona. Jej červené vlasy a pekná alabastrová pleť slovo Írsko kričia už z veľkej diaľky. To bol výborný ťah. Počas filmu som bol zvedavý hlavne na koniec, obával som sa nejakej cukríkovej šialenosti, ale našťastie sa to uzavrelo celkom fajn, ako zo života. Keď sa zosumarizujú všetky pre a proti tak myslím, že to na ten solídny nadpriemer hádam aj stačí, najmä vďaka obrovskej charizme S. Ronan. 75/100
