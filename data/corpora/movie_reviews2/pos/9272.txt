Mr. Q si s divákem v každém svém dalším filmu pohrává stále víc a někdy už i víc než je řadový divák schopen strávit. Mezi tuto skupinu smrtelníků se naštěstí neřadím a proto si tuhle sněhobílou a téměř tři hodiny napnutou kovbojku užiju ještě několikrát. The Hateful Eight možná více než kterýkoliv předešlý Quentinův majstrštyk není na jedno zkouknutí. Přestože jde jako už tolikrát na první pohled o triviální zápletku, Quentin na ni naroubuje nespočet zajímavých a ještě lépe zahraných postav, jejichž interakce nechává tuhnout krev v žilách, dokáže sakra pobavit a mnohdy pustí onou pověstnou žilou víc, než by vás v nejodvážnější fantazii napadlo. Ukecaná první půle, kdy se postupně rozdávají karty nese ten nejlepší Quentinův rukopis a v kombinaci s úžasnou krajinou, kterou místní sebranka cestuje jde o parádní předehru věcí příštích, které gradují bezchybným způsobem v dřevěnici u Minnie. Quentin opět dostává své pověsti, že je mistrovský vypravěč, jakkoliv nechutné a brutální prostředky k tomu používá, nicméně na jeho filmy se budu chtít dívat i za třicet let v bačkorech a s brokovnicí pod peřinou :-). 100% P.S. Při závěrečných titulcích mě napadlo, že kdyby byl film o půlhodinu kratší, šlo by o dynamičtější a ucelenější zážitek. Po týdnu už to vidím zase jinak a chci mít doma o dvacet minut delší režisérskou verzi. A takhle nám Quentin v těch makovicích zraje...
