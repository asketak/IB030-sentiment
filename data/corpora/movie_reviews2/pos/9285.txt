Nikdy jsem si během filmu tolikrát neřekl "chcípni, babo". Snad žádnou postavu nesnáším tak totálně jako strejdu Erola. A do třetice všeho zlého: Snad nikdy se mi nestalo, že bych v první třetině filmu málem dostal infarkt. A to si nedělám srandu! Taková dušnost jaká mé srdce přepadla v kině, no, to bylo vážně o zdraví. / A mladičká dívka Lale v podání Günes Sensoy? Slovo dokonalost jí dostatečně nevystihuje. / Tenhle film mne dostal. Brutálně a bez varování. První slza ze mne vylétla asi ve 20. minutě a od zhruba poloviny filmu (kdy už směřování příběhu bylo více méně jasné) jsem štkal stále. A poslední půlhodina? Úplně jsem si zmáčel košili slzami. Už napořád budu v sobě mít tu hořkou chuť tohohle naprosto dokonalého filmu. 10 hvězdiček by bylo málo. Kdyby neseděla vedle mne a nedržela mou třesoucí se ruku, nikdy bych to nezvládl.
