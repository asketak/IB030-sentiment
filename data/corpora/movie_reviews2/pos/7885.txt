Dokonalé spojení tradičních, klasických prvků martial arts filmů s uměním a dramatem. Klišé, ohranost, ale zhmotněná režii Wilson Yipa do neskutečného zážitku z něčeho tak pokleslého jako může být kung-fu film. Režie půlí film na drama a akci, kde souboje jsou přímou součástí dojemného příběhu způsobující zasloužené dojetí a obdiv. Technicky brilantní dílo -  kamera, střih, nasvícení, choreografie, zvuk a opět Kawaiova úžasná hudba. Donnie Yen je v současnosti stále bezkonkurenční komplexní představitel bojovníka na jehož styl se dokážu nekriticky dívat a věřit mu, že i ve skutečnosti by většina jeho fyzických výkonů dala na frak jiným filmovým bijcům. Lákadlem (zbytečným) je zde cvičený Tyson, který dostal prostor ukázat jaké motovidlo, že je. Stejně tak vsuvka s Bruce Lee mi přijde spíše do traileru pro lákání diváků. První díl Ip Man považuji za jeden z nejlepších filmových zážitků v žánru. Tento díl, díky tomu, že tu divák může projevit i emoce, tak mohu poctít podobnou poklonou.
