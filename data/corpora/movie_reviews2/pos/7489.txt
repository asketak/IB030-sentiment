Co udělají rodiče, když zjistí, že jejich milovaná dcera je lesba a bude si brát svoji dlouholetou „spolubydlící“? Jaká je reakce rodičů, kteří zjistí, že vlastně neznají svoje vlastní dítě? Romantický film s dramatickými prvky. Herecké výkony jsou pěkné, nejvíc vyčnívá asi Linda Emond. Film je skutečně zajímavým pohledem na dneska již detabuizované téma homosexuality, které však stále dokáže zahýbat veřejností. I v tomto filmu je poměrně době vykreslen střet mezi zakonzervovanými měšťáky, kteří si žijí své malé životy a nepřijímají cokoliv odlišné a mezi lidmi, kteří žijí a nechávají žít a odlišnosti tolerují. A jak to tak bývá u amerických romantických filmů i tenhle končí happyendem, což je samozřejmě dobře. Vždyť nakonec jde přeci o lásku a je jedno jestli mezi mužem a ženou, dvěma muži nebo dvěma ženami.
