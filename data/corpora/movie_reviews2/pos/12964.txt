Ve filmu je pěkně vykreslen Elvisův vztah k Jessie Garonovi, jeho bratru, dvojčeti, které se narodilo již mrtvé, půl hodiny před Elvisem. Elvis si s bratrem často povídá. Možná by se film měl jmenovat spíše Elvis - twinless twin. Je také pěkně vykreslen Elvisův hezký vztah k mámě a vlastně i její vztah k Jessiemu. Hraje ji Shelley Winters a znám ji také z filmu Dobrodružství Poseidonu, kde rovněž "umírá". Elvise Presleyho bylo možno shlédnouti v předrevolučním kině. Šel jsem na něj  od půl šesté a pak hned od osmi - prostě jsem si nemohl pomoci. Kurt Russell hraje Elvise krásně. A Elvisovy písně jsou krásné. Ale myslím, že by celou svou kariéru Elvis bez váhání vyměnil za život se svým bratrem. Elvisovy písně bychom neznali, Elvise křepčícího na pódiu bychom neznali, Elvisovy fanoušky bychom neviděli šílet, ale jeden člověk by byl šťastnější. A o jednoho člověka - Jessieho Garona Presleyho - nepochybně také šťastného - by na světě bylo více. Dvojčata se totiž mají ráda. Ještě jsem neviděl dvojčata, která by se ráda neměla.
