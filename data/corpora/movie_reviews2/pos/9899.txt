Psychedelická zkušenost je prostými slovy nesdělitelná. Jan Kounen se ji pokusil znázornit na filmovém plátně a zabalil ji do westernového hávu. A dopadlo to... neskutečně skutečně a skutečně neskutečně. Tedy? Ať si z daného snímku každý vezme to, co je schopen obsáhnout. Kounen promlouvá mystickým jazykem, který dekodují pouze diváci vyladění na stejné frekvenci. Ostatní dostanou netradiční a po vizuální stránce velmi zajímavý western, který však mohou shledávat nudným, jelikož Kounenovo tempo a samotné pojetí westernu je zkrátka jiné než třeba u Tarantina.
