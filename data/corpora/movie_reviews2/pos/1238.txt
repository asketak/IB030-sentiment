Psychologizující drama s thrillerovým ocasem o jedné hodně podivné večeři v kruhu dávných přátel, film, o kterém lze bez spoilerování těžko něco napsat. Takže jen heslovitě: Příběh působivý, herecké výkony celkem slušně přesvědčivé, ale scénář už tolik ne, většinu času jsem měl pocit jakési vyumělkovanosi, nepřirozenosti, scéna i dialogy mi připomínaly spíš divadelní hru, než běžné konverzační setkání běžných lidí. Myslím, že šikovnější scénárista by mohl z námětu vytěžit víc syrovosti, existenciální hloubky a realistického napětí. Atmosféra i tak ovšem výborná - dusná, nepříjemná, zlověstná, paranoidní. Tempo pomalé, klidné, relaxační. Čtvrtá hvězda za posledních dvacet minut, i za poslední (i když nepřekvapivý) záběr. 70%.
