Gwen čekala na své 3. sólové album velmi dlouho. Původně už vypustila dva singly Baby Don't Lie a Spark the Fire, ale ty se nakonec součástí nového alba nestaly. Gwen pochopila, že její hudba musí vycházet z jejího nitra a dokud neprožila rozvod a radost z nového vztahu, neměla se z čeho vypsat. Ale život jde dál a nás čeká album vycházející z nejtemnějších míst její duše až po ty nejzářivější. Make Me Like You ji pak dalo příležitost k nevšedním divadelně stylizovaným proměnám. Klip je svěží, zábavný, má klasickou choreografii, ve které Gwen neznáme. Trochu retra jí nikdy taky neuškodilo. Jednoduše jsem za.
