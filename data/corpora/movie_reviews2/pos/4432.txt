Nepatřím mezi příznivce muzikálů, nesnáším hipíky, co se pořád jen flákaj, fetujou, šoustaj s kdekým, dělají si děti s kdovíkým, protestujou proti válce a tak vůbec. Hudba není zlá (ostatně si spoustu písní matně vybavuju, že jsem je počátkem 90. let slyšel), ale taky mi nepřijde kdovíjak skvělá. Na Formanově pojetí americké klasiky konce šedesátých let se mi líbí především kamera a střih, díky nimž muzikál vypadá živěji a ne tak staticky, jako když bychom se na něj dívali z hlediště v divadle, a samozřejmě exteriéry. Už z toho důvodu film nabízí víc než návštěva živého představení. Jinak ale nevím, co bych dál řekl; pro mě je to jeden z těch klasických filmů, které zkouknu a u nichž si po čase pamatuji jen jediné - že jsem je viděl. A konec mě taky kdovíjak nedostal (i přítelkyně odhadla hned při její první projekci správně, koho do Vietnamu odvezou...). Spíš slabší 4*.
