Snímek o nesmirně komplikovaném a tíživém tématu, z nějž čiší humanita, humor a to navzdory bariérám, jenž jsou dány bipolaritou dvou supervelmocí. Přesné a scénaristicky umně načasované  dialogy, obrazová symbolika načtrtnutá v průběhu a nedrhnoucím způsobem gradující ve finále. Dalším plusem je chvílemi umírněně pompézní, chvílemi hravě minimalistický soundtrack, kdy Thomas Newman, narozdíl od tradičního Spielbergova autora hudby, podkresluje konspirační hry s lidskými figurkami.   U-2. berlínská zeď, apel na základní ústavní práva, komunistické represálie. To vše zde naprosto hladce, srozumitelně a nebojím se napsat i edukativně slouží příběhu. Svým způsobem je to další válečný film v režisérově filmografii. Místo zbraní zde však řinčí mlčení. A místo vylodění v Normandii na moment otevřené závory, jež následuje pohled známý již z vojína Ryana.
