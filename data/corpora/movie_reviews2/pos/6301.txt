Príjemný film z bohatej filmografie najlepšieho argentínskeho tvorcu súčasnosti, Ricarda Darína. Tu je jeho postava zranitelnejšia než obvykle, aj tak však na vás dokáže zapôsobiť svojim zmierením s osudom a tým čo naňho čaká. Pôvodne som čakala, že film sa bude uberať trochu iným smerom a že prichádzajúci kamarát z Kanady bude aktívnejší a ukecanejší, nakoniec som ale sklamaná nebola. Film by ste neoznačili za čistú komédiu ani za čistú drámu, stojí niekde na polceste medzi oboma žánrami a z každého si berie trošku. Rada som sa prostredníctvom Trumana opäť raz prešla madridskými uličkami a barmi.
