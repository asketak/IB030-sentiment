Pocházím vlastně z venkovského prostředí a 90. léta se všemi jejich trendy v hudbě nebo oblékání ještě pamatuji. Divoké včely mi tak vlastně svým vizuálem připomínají moje dětství. Přesně takovouto vesnici pamatuju. Co se ale Bohdanu Slámovi podařilo navíc, to je přesné zpodobnění mentality venkovských lidí (což mi připomíná roky mého dětství, chlapectví i jinoštví, že). Zhmotnělá vidláckost a močůvka stříká z tohoto kousku na všechny strany. Kdo to nezažil a nepoznal, ten to asi nepochopí. Ale chápu, že i těm lidem, kteří to zažili a poznali, může přijít film jako celek nadmíru nudný, nezajímavý a především bez děje. Některé hlášky používám dodnes ("Máš okurek?" "To ne, to by smrdělo." "Jestli to takhle brousíš v té Praze..." aj.). Nechápu, co mají všichni proti Z. Raušerovi v roli Káji - ten trouba, který nejeví žádné známky duchovního pohybu, je vlastně hrozně k sežrání, protože přímo personifikuje zoufalost a bezcílnost počínání některých venkovských synků. I když bezcílnost je to určitě jenom z pohledu nás zhýralých naplavených městských floutků. Ovšem doba je už jaksi jiná, že. :-) Jinak Divoké včely jsou filmem, ke kterému jsem si cestu našel až postupem času.
