Musím povedať, že som z filmu nakoniec ostal veľmi príjemne prekvapený. Nečakal som, že bude až tak výrazne vtipný, a že tak dobre bude vedieť vyvážiť jeho komickú atmosféru s drámou a ukáže nám taktiež ako vyzerá jedno mesto, ktoré je tak presýtené nenávisťou a hnevom a sebeckosťou, že človeku z toho ostáva až zle. Hlavnú hrdinku človek veľmi dobre chápe a v konečnej fáze filmu je človeku jej skutočne ľúto. Pretože sa bude musieť vyrovnávať s momentami, ktoré určite nebudú príjemné. Nebudem dávať spoilery, ale povedzme iba toľko, že nie všetko bude také milé a príjemné, ako to bude miestami plynúť. Páči sa mi záver a má to skutočne grandiózne finále vo veľkom štýle, ktoré funguje. Človek veľmi rýchlo identifikuje postavy, a niektoré sú sympatické, no väčšina sú skutočne opovrhovania hodní. A potom to človek podľa mňa správne prežije, keď sa jednotlivé udalosti budú diať. Možno nemusel byť miestami tak melodramatický... aspoň ja by som to uvítal a trošku pozitívnejšej atmosféry by som ocenil, ale tým nechcem nič hanobiť. Myslím si, že za váš čas film stojí. Hovorím áno. Hodnotenie: B
