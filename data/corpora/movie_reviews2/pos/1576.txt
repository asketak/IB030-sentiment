Parádní film ze sportovního prostředí, o nic horší než třeba výtečný The Damned United, ten měl ale tu výhodu, že byl o anglickým fotbale, kterej já osobně miluju, naopak baseball je pro mě naprostou španělskou vesnicí, kdy opravdu, ale opravdu nechápu, co na něm ti Američani mají (i když pořád zlatej baseball v porovnání s tím nablblým americkým fotbalem, hehe). Ale dívat se na to, kterak funguje takovýto velký sportovní gigant, jak se podepisujou (a odepisujou) kluboví hráči, jak se dělají transfery, no prostě celej tenhle svět vrcholovýho sportu mě baví velice. To, že Brad Pitt zahrál opět výtečně, není nic novýho, ale že mi tu ta parodie na herce jménem Jonah Hill nebude nejen vadit, ale naopak, bude mi pomalu nejsympatičtější z celýho filmu, to je teda jako hodně velkej WTF :-) Sportovní filmy vždycky tíhnou ke klišé, zpomalený záběry, obrovské lidské příběhy, kdy z loserů jsou hrdinové a podobný sračky, naštěstí Moneyball se tomu, až na pár výjimek v závěru, vystříhal. Nejlepší scéna pak ta, kdy spolu Pitt a Hill sedí v kanclu a vybírají po telefonu nové hráče, strhující.
