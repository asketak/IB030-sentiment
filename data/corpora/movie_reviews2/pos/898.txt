Jak jsem psal už u Suddenly, skupina rukojmích versus parta zločinců je námět klasický ale i notně ohraný. Wyler vsadil na Bogarta, který si tenhle námět už vyzkoušel z obou stran (Zkamenělý les a Key Largo). Ten nezklame, ale stoprocentního záporáka mu prostě nevěřím. Na druhé straně je Fredric March jako otec rodiny, který je docela tvrdý a nebojí se riskovat v rámci možností. Zbytek je klasická psychologická hra, která by mohla být kratší, ale nešť, ty čtyři hvězdičky si to zaslouží, je to solidní film.
