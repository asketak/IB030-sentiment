Přiznám se, že u stopáže 165 minut jsem se nejprve zhrozil, ale ve finále to uteče jako nic, ba co víc, je to zábavné a poutavé. Pro filmy, kde do sebe postupně všechno zapadá jako puzzle, mám slabost, a Atlas mraků to dělá dobře. Navíc je to jeden z filmů, u kterých člověk musí i přemýšlet a těch je poslední dobou čím dál méně. Bohužel to není na plné hodnocení, protože po příběhové stránce mi tam místy chyběl širší kontext a tak jsem netušil, co se vlastně děje a proč (hlavně dva příběhy z budoucnosti). Závěrem však musím ocenit, že film se první projekcí zcela nevyčerpal a tak si v něm najdu nové postřehy i při dalších zhlédnutích. Vyskakuje tak z klasické divácké škatulky "tohle ne, to už jsem viděl".
