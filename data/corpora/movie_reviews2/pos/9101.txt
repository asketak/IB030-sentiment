Právě jsem viděl SPOTLIGHT. Je to ten nejlepší film o investigativní novinařině od snímku VŠICHNI PRESIDENTOVI MUŽI. A to v něm nejde o Bílý dům. Stylem to připomíná  Zodiaca od Finchera, ale zdá se mi to ještě více strhující. I když je to podobně úmorné, nemohl jsem se od toho filmu po počátečním rozkoukávání odtrhnout.  Někdy jsem byl i dojat. Lze souhlasit s profesionálními novináři, že tento vítěz Oscara není formálně inovativní. Ale Příběh sám je tak nosný, že by mu formální hrátky asi dokonce uškodily. Nejvíc si vážím herců, kteří se v zájmu vyprávění vzdali exhibice a prostě „jen“ skvěle zahráli své postavy. Obzvláště Michael Keaton byl tak úžasně úsporný, že by to lépe nezvládl ani Bill Murray. Klobouk dolů a 5 hvězd!
