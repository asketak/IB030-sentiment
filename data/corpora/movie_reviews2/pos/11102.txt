Výpovědní hodnota filmu je nesmírná, ale pro nekompromisního ateistu to musí být téměř nestravitelné. Spousta se toho odehrává převážně v rovině katolické víry, v kostelích a na mších. I ten největší neznaboh však musí uznat, že víra, kněží a postava papeže Jana Pavla II velmi přispěli Polákům ke svobodě a k porážce komunistické totality. Povinně by to měli vidět ti, kteří se snaží rehabilitovat komunistický režim a tvrdí, že to nebylo až tak hrozné. Ano pro ty, kteří drželi hubu a krok nebo byli přímo spolupracovníky režimu se to dalo vydržet. Běda však, když měl člověk jiný názor, než byl ten oficiální nebo nedejbože volal po svobodě, pak s ním " komanči " udělali krátký proces, tak jak to udělali i s knězem Popieluszkem. Dobře si vzpomínám na ten případ i na proces s Popeiluszovými vrahy, ale přiznám se, že jsem nevěděl, jak významný byl tento kněz pro svobodomyslné Poláky. Tento film mi otevřel oči, byť co se týče přesvědčivosti filmu, to nebylo nejlepší. Takže jasných pět hvězd za potřebnost takového filmu.
