Víc takovýchto tvůrců. Tvůrců s vizí, s nápady, s vizuálním cítěním, které ze zimní Prahy dokáže udělat velmi depresivní místo. Režisér Olmo Omerzu si zaslouží mé a i Vaše uznání. Jako režisér mě přišel velmi dobrý. Krásně prodává příběh, šikovně využívá prostředí, hraje si s diváckým očekáváním(nejlepší je si nezjišťovat o čem film je) a bravurně vede herce a to ať lidské nebo zvířecí. Prostě odvedl hodně dobrou práci. Velmi mě potěšili herci. Daniel Kadlec je dost talentovaný a doufám, že bude dostávat zajímavé role. Jenovéfa Boková má dobrou roli, i když jí scénář nedává tolik prostoru k výraznějšímu hraní jako je to u jejího filmového bratra. Přesto se mě nejvíce líbila Eliška Křenková, ze které jsem cítil sexuální dusno a napětí. Její svádění, pohledy, doteky a celkově hodně fyzické hraní je opravdu moc dobré a jako katalyzátor některých momentů funguje na výbornou. I zbytek herců nezaostává. Roden je fajn v úvodu a na konci, Pechlát je dobrý a Hybnerová je v pohodě. Hodně se mi líbili scény z úvodu, z diskotéky, svádění, operace, strach a hlavně z ostrova s pejskem. Ty patřili k jedněm z nejsilnějších. Tolik emocí kolik z nás dokáže dostat čtyřnohý přítel se jen, tak nevidí. A je to další ukázka toho co si režisér může dovolit pokud má dobrou vizi a nápady. Velmi se mi líbilo jakým způsobem se využívá hudba a různé zvuky z televize nebo z různých prostředí. Jediné co mě trochu mrzelo je tempo, které průběhu začne upadat a negraduje, tak jak by bylo potřeba. Rodinný film je velmi dobrý snímek a doufám, že si k němu najde cestu co nejvíce diváku, jelikož fakt za to stojí.
