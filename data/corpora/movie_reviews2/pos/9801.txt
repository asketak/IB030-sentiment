Pokrytectví, prospěchářství, intriky plné klamavých frází a falešných úsměvů i zoufalá touha po spravedlnosti. Marně přemýšlím, zda existuje v českých filmech odpornější obludárium, než jakým je zdejší učitelský sbor. Hereckému obsazení vévodí Karel Höger v excelentní roli skrz naskrz bezcharakterního zástěrkáře a udavače. Obsah filmu zůstává dodnes nadmíru aktuální, přestože vlastně nepřináší šťastné vyústění.
