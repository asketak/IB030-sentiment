Dva roky po filmu Noční jízda je zde další film, ve kterém si hlavní roli zahrálo BMW X5. Respektive ač je El desconocido natočeno později, objevuje se zde paradoxně starší BMX X5 první generace (E53) - ve zmíněné Noční jízdě jezdí Tom Hardy v BMW X5 druhé generace (E 70). Ačkoli i zde má velkou důležitost časová tíseň a stresující telefonáty za jízdy, El desconocido není tak klaustrofobní jako Noční jízda - objevují se zde i další postavy (které nejsou pouze hlasy v telefonu) a děj se neodehrává jen v autě. Sice mi tam ne úplně všechno sedlo (v ději občas zaskřípe logika chování postav a bohužel nechybí ani některá otravná žánrová klišé), ale jako celek se mi film hodně líbil a bavil mě od začátku do konce - napínavý je až k nesnesení a těch 102 minut uteče jako voda. Je to díky kvalitnímu scénáři a skvělému obsazení - pokud stejně jako já patříte k té nepočetné partičce českých diváků, kteří si oblíbili herectví Luise Tosara, pak je tento film sázka na jistotu - ten španělský borec je zde skvělý jako vždy. Stejně tak všem fandům současné španělské kinematografie lze tento výborný thriller jen doporučit - ruku na to, že nudit se určitě nebudete.
