Tvůrci se pokusili svázat tuto sérii společným motivem - horoskopy. To se neukázalo jako dobrý nápad, postava Sábiny v seriálu spíše otravuje a zdržuje. Ivan Trojan hraje dobře, ale vyřešil by jistě i bez znalosti slunečních znamení. Richard Krajčo mě nepřestává překvapovat. Je to opravdu dobrý herec. Málokdy se mi stane, že bych takto změnila na někoho názor. Ale Richard mě přesvědčil a dostal na svou stranu. Nu ale zpět k seriálu. Je to prostě průměr, který zachraňuje několik dobrých herců. Hlavní téma naprosto zbytečné, Trojanovy vize jsou také spíš na škodu věci - aneb tam, kde nevím kudykam, použiju náhodu, v tomto případě jasnovidectví, či co. Ale toto není Harry Potter, to má být kriminálka a ta má snad nějaká pravidla. Navíc u značné části dílů byl pachatel známý v podstatě od počátku, což sice dělal i Colombo, ale tam bylo zábavné sledovat tu hru . Tady jen útrpně čekáme, až si konečně Ivan vzpomene na správný řádek horoskopu, a konečně půjde najisto. A ještě si neodpustím poznámku k té blonďaté vyšetřovatelce: to je také herečka, nebo původně spíš klapka? Její výkon je opravdu neopakovatelný, doufám.
