Taková magnuskovina - vezmu starší a dnes již málo placené herce, kteří ale kdysi byli slavní, a za pár šupů ve třech místnostech a jedné továrně s nimi natočím za pár dní sci-fi. Tedy, sci-fi to není, i když se to odehrává v roce 2047 a voják Organizace musí v území zamořeném radioaktivitou najít a zničit spadlý satelit a jeho data. Do továrny přijíždějí nepřátelé a věřte tomu, nebo ne, za 40 minut nejsou schopni vojáka zneškodnit. Dokonce ani drsný Madsen. Žel, Rutger Hauer vypadá, že by potřeboval spíše kolečkové křeslo, a Daryl Hanna nenaučili alespoň jeden kop s otočkou, aby bylo jasné, že je taky vojanda. A pak je tu ještě Tuag, a to kdoví, co je zač. Laciné kulisy, v nichž se jen mele a kecá, ale nic neděje, akce pomálu, a když, tak docela mizerně natočená (třeba výstřel z pistole, který ženskou jen škrábne na rameni, se opakuje pětkrát, ale výstřel následný, smrtící, je jen jednou a ještě zboku). Navíc chvílemi se film snaží být vtipný při slovních přestřelkách Hannah a Hauera, ale je to spíše trapný humor.
