Naozaj som sa tešila na dvojku Ghost Ridera, nakoľko som viac-mene fanúšička prvej časti. A verte mi, i keď dosť nedobre hodnotená, oproti tomuto je to klenot! Prvé, čo ma znechutilo, bol fakt, že sa vlastne nejedná o pokračovanie, ale o akúsi snahu o reboot - vlastne poprekrucovali príbeh ako taký, jediné pojítko je meno Blazea. Čo ale porobili so samotným Ghost Riderom, na to sa nedá pozerať. Fešácky výzor zmizol, namiesto toho je tu nejaká osmolovaná čierna sranda s pohybmi posadnutého. Nevraviac o tom, že samotný penance stare som nejako ani nezaregistrovala. Čo sa týka obsadenia, diabol ala Ciarán Hinds vyznel skôr smiešne a slabo, než diabolsky, Placido taktiež veľa vody nenamútila, no a zvyšok na zaplakanie. Príbeh klišoidný, nemastný neslasný, ale najhoršie bolo to prevedenie a samotný scenár, ktorý mi drásal nervy celých 95 min. Proste celé zle, 2 hviezdy dávam len z úcty voči Ghost Riderovi, postave ako takej, a jedinej záležitosti, ktorá sa mi páčila, a to premena Ghost Riderových dopravných prostriedkov na jeho obraz. Škoda škoda.
