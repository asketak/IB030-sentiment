Film je skutočnou udalosťou z roku 1936. Nemecko organizuje svoje prvé letné olympijské hry a rieši problematiku nadradenosti árijskej rasy. Adolf Hitler zakázal súťažiť židom pod nemeckou zástavou. Na túto skutočnosť reagovali Spojené štáty, ktoré pohrozili bojkotom. Nakoniec z toho zľavil, ale nemecký olympijský výbor dostal úlohu, všetkými prostriedkami zabrániť aby získali olympijské medaily. To bol aj prípad jednej z najlepších skokaniek na svete nemeckej židovky Gretel Bergmann.   Mám slabosť pre športové filmy, keď sú zdokumentované presne a Berlín 36, to práve nie je. Bergmann v roku 1936 vytvorila nemecký rekord v skoku do výšky, ale nacistický pohlavári ho odmietli zapísať do rekordných listín. Tak sa stalo až po 73 rokoch, v roku 2009. Namiesto tejto skokanky na olympiáde súťažil chlap Heinrich Ratjen  (Dora Ratjenová).  V Berlíne skončil(a) na štvrtom mieste, ale na ME v roku 1938 získal(a) zlatú medailu a prekonal(a) i svetový rekord a na spiatočnej ceste vlakom do Magdeburgu po incidente a privolaní polície sa jeho identita prevalila a jeho atletické výkony boli anulované. Heinrich musel narukovať na vojnu. Gretel Bergmann  emigrovala v roku 1937 do USA, v tom roku vyhrala americký šampionát v skoku do výšky a vrhu guľou a v roku 1938 opäť skok vysoký. Keď začala 2. svetová vojna, ukončila športovú kariéru. Hodnotenie filmu som znížil z dôvodu veľkých historických nepresnosti.
