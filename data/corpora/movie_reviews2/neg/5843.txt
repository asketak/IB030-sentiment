Drsný Stylista Pavel by si měl ujasnit rozdíl mezi přímočarou kritikou a neomaleným hulvátstvím. Ne, že by účastníci pořadu nepotřebovali zásah,  mnohdy, což je v našem osvíceném století ančovičky neuvěřitelné, dokonce i poučení o základní hygieně, ale zahájit proslov s pohledem na ženu slovy - no ty vypadáš, ty strašidýlko - a konstatovat, že na ženském břiše po těhotenství jsou, fuuuuuj, no držte se, jizvy, je poněkud kách. Předpokládám, že některé díly, ne-li všechny, byly předem domluvené, zrovna scéna nejmenované matky vypadala hodně nahraně, stejně jako její oblečení bylo od oka velmi nevěrohodně strašlivé, což svou hrůzu nahánějící, po většině obličeje nanesené, všechny odstíny růžové už jenom podtrhávaly. Stejně tak nejapné byly poznámky na čtyřnásobnou matku samoživitelku (které vyrobil pekelný cikánský melír a to poté, co jí zkritizoval její vlastní výtvor z tmavé barvy) a mladý manželský pár. Lézt za lidmi s kamerou až do kabinky a ukazovat detaily z jejich spodního prádla a ostrovtipnými komentáři je vystavovat posměchu, bylo zbytečné. (A fakt, že bývalý starosta Prahy 11 Dalibor Mlejnský na to měl soukromí, svědčí o nedůslednosti drsného stylisty.) Určitě není špatná myšlenka mít odborníky na to jak má člověk vypadat, aby pohled upoutával v dobrém slova smyslu. Ruku v ruce s tím by jako ve Světácích měly jít kurzy společenského chování, jinak ta poměna opičky v člověka připomíná Hauffovu pohádku O mladém Angličanu. Proměnu chování by tady v první řadě potřeboval pan stylista.
