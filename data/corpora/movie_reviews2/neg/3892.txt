SPOILERY Nakonec nejhůř dopadne chudák holka. Hele, a netuším, proč si taková hezká mladá ženská pořídila za manžela otylého plešouna. Jinak je v tom pár černohumorných replik, docela to do sebe, ano, zapadne, ale celkově je to vlastně nuda - kauzalitu se zde nepodaří narušit, a hlavní hrdina, no, hrdina je silné slovo, je natolik velký pitomec, že to ani nezkusí. Co chtít po tlustém, nesympatickém chlápkovi, který doma ženě nepomůže, furt by jen chrápal nebo seděl na sedačce? A ani ten vousatý kluk nic nevymyslí, je vlastně jen stafáž na zmáčknutí čudlíku. Být kádr, zamkne ten svůj výzkumný barák s vanou a jde pryč, Hektoři, neHektoři. Tak aspoň že se povedlo svléknout donaha tu mladou holku, aby si nejen divák nemrava přišel na své. Celé je to nemastné, neslané, počáteční prvek záhady a napětí se brzy obehraje a zbude jen ta nuda i přes krátkou stopáž. Mimochodem, Stephen Hawking tvrdí, že i když teoreticky cestování v čase možné je, nikdy se nedá vrátit do minulosti před okamžik, kdy byl spuštěn stroj, z toho prostého důvodu, že ještě nebyl spuštěn.
