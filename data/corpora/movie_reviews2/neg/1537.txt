Co jsem mohl sakra očekávat od akčního filmu, kde je hlavním hrdinou třináctiletý kluk? Nesoudnou, naivní, přihlouplou píčovinu. A taky se tak stalo. A já jsem v podstatě stejně naivní a přihlouplý, jako právě tento samotný film, když jsem to vše věděl a přesto jsem do něj nakonec  šel. Tu jedinou hvězdičku každopádně dávám za překrásné záběry úchvatné přírody a samozřejmě za Samuela L. Jacksona, který sice nikterak onu celkovou dementnost snímku jakkoliv nezachraňuje, ale alespoň je to jako vždy cool sympaťák a výrazná figurka. Zbytek je ale skutečně nehorázná zhovadilost, překonávajíc i ty nejšílenější představy, co lze ve filmu snad ještě vymyslet a ukázat se jako tvůrce - tupec. Mě tyhle filmy prostě fakt uráží. Spravedlivý, hrdinný a samozřejmě neohrožený prezident USA, ustrašený chlapec, co nejdřív nevystřelí ze svého luku ani na dva metry, aby pak v tom nejdůležitějším, „zlomovém“ okamžiku, s výrazem Johna Ramba, svým šípem pomalu sestřelil vrtulník, pomalu nejzákeřnější a nejnebezpečnější teroristi světa jako vypadnuvší z grotesky Charlieho Chaplina, zápletka svou trapností a směšností by byla určitě vhodná tak akorát jako předloha po nějakou třeskutě vtipnou parodii, stejně tak jako všechny ty infantilní zvraty v ní použité, a happyendový závěr, sloužící čistě jen jako spolehlivý, očistný klystýr. Toť veškerá náplň této podívané, která je fakt nestravitelným kouskem, žánrovou zrůdností, nesoudným paskvilem, prostě na tento film bych doporučil svou pozornost skutečně nezaměřovat.
