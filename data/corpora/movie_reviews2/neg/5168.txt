Jak to, že se dozvídám až teď, že Michael Fassbender za svou kariéru stihl i okultního zombie nácka, a ještě k tomu se to dozvídám až díky Supermanovi? Ostuda, Dagmar, ostuda. Film sám o sobě je potom přehlídkou zlomených nadějí, promarněných snů a srdcebolných iluzí. Upřímně si dovedu představit, že v trochu jiném provedení bych byla u filmu schopna ronit opravdové slzy dojetí a cítit se existenciálně pohnuta, ale takhle roním slzy jenom nad tím, jak je všechno zbrkle pohoněné a nevšímavé k jakémukoliv meritu. Bratři na temné řece jedoucí vstříc démonům, ach, jak ráda bych tohle přidala na seznam svých guilty pleasure.
