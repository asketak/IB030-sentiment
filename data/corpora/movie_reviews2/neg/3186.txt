Po nešťastnej tragickej autonehode prichádza Rob o svoju milovanú partnerku. Keď po relatívne krátkej dobe spoznáva mladú ženu s ktorou chce opätovne nadviazať plnohodnotný vzťah, zdá sa že bude všetko v najlepšom poriadku. Lenže zosnulá Nina nie je tak celkom "chladná" ako by sa mohlo zdať. Hneď prvá intímna chvíľka medzi zamilovaným párom končí obrovským šokom. Nina je späť, a chce späť svojho partnera! Ruku na srdce, kto z nás chlapov (ale aj žien vlastne, puritánska doba dávno skončila) by nechcel trojku?! Musím uznať, že je príbeh skutočne originálny, no práve z tohto dôvodu to bude mať "Nina Forever" ťažké. Množstvo puritánov samotný snímok pochová skôr ako by ste povedali "strč prst skrz krk", no pravdou je, že horor žáner si takúto potrhlú myšlienku skrátka môže dovoliť. Absurdné situácie či prihlúpli svojský humor sa teda dali v plnej miere očakávať, takže kto sa nevie preniesť cez dejovú linku, ktorá sa od prvej minúty neberie nijak vážne, je to jeho problém. Mne osobne chýbalo len viac gore scén, inak je "Nina Forever" presne tým, načo sa od úvodu hrá. Teda ničím serióznym – 50%
