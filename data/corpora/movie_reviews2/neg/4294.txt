Napriek tomu, že film má len hodinu a pol, zdá sa akoby trval priam celé veky, keďže mnohé scény sa tu vlečú pomalým akoby zdrogovaným tempom, počas ktorého sa nič poriadne nedeje. Celková zápletka nie je až tak strašná, veľmi jej však ubližuje spôsob akým je podávaná a tiež scenár, ktorý často nemá ani hlavu ani pätu. Tomu celému nepomáha ani dievčenské kvarteto bez akéhokoľvek hereckého talentu (fakt, že sú po väčšinu času len v bikinách a šortkách naznačuje na základe akých kvalít sa zrejme na kastingu vyberali). Jedna hviezdička za hudbu a druhá za Jamesa Franca v trochu neobvyklejšej polohe než na akú sme u neho zvyknutí.
