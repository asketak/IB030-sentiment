Tak ještě k highlight letošního čísla: všechny mentály si Lenka Dusilová získala už dávno touto myšlenkou: „Nepotkala jsem na školách autority, které by mě nějak dokázaly přesvědčit, že získávání vzdělání není jen buzerace.“ Svým hlubokomyslným prohlášením na udílení hudebních cen dostala nás ostatní._____Odhlédněme od faktu že (zahraniční) politika je poněkud složitější a komplexnější záležitost, kteroužto nemá smysl tu nějak rozebírat. Odhlédneme-li i od skutečnosti, že politické mínění je silně manipulováno médii a na ně navázaným kapitálem s různými politickými i ekonomickými zájmy, je krajně nekorektní předem na generálce nazkoušenou dramaturgii tv hudebního pořadu, živě atakovat politickými agitkami._____ No ale my co Lenku obdivujeme pro její pronikavý intelekt, my co jsme ji fandili už při jejím studiu na základní škole, dalo to ale zabrat, my kteří jsme ji tolik přáli jejích 5 minut politické slávy, my kteří jsme ji drželi palečky, aby hezky „od srdce“ přečetla co měla na papírku napsáno, my jí prostě fandíme. A Leni zas nám někdy přečti svůj pečlivě připravený projev._____A nebo na dalších Andělech když tě potká politizující pokus o myšlenku, zkus mluvit spatra – nemyslím jako u prezidenta republiky hodinový politický projev – u tebe bude stačit zas jedna souvislá věta, tentokrát bez velké přípravy, budeme rádi. Á propos: třídní boj je boj těch co mají méně tříd proti těm co mají více tříd.
