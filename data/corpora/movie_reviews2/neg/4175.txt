Dle očekávání stejně tupé, laciné, opsané, nenápadité a tudíž nudné béčko jako jednička, oproti níž je ale dvojka nepříjemně aktuální a s touto kartou otevřeně hraje. O islámu sice nepadne ani zmínka, ale teroristé jsou tentokrát z Blízkého východu, útočí v evropské metropoli a když Butler s Eckhartem běhají po teroristickými útoky vylidněném a uzavřeném Londýně, nelze si nevzpomenout na Brusel. A jednočlenná armáda Butler, která teroristy killuje ve velkém (nejlépe nožem) a s patřičně cynickými hláškami na rtech, se tak stává podobně vítaným mstitelem a žehličem pošramoceného sebevědomí jako kdysi Rambo ve Vietnamu.
