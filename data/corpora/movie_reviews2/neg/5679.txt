Ten scénář je naprostá zoufalost, půlka věcí nedává smysl, představování postav nula (vážně, zlatý Marvel, a to ho nemám moc rád), camea vedlejších superhrdinů radši ani nezmiňovat (Aquaman! proboha!, Batman a Robin se rázem stali kvalitním filmem) a celý ten příběh vůbec nemá žádný význam,  výstavba děje je těžký chaos - vlastně se ani nedá říct o čem to celé bylo, jen že Lex je asi něco jako ukecaný anarchista, Bat se Supem se párkrát praští, načež přijde nejzrůdnější psychologický zvrat v dějinách filmu, výsměch na kvadrát, a pak už je to jen blikající digibordel s nějakým monstrem. A Gal Gadot, které to sekne, a je asi mimozemšťan. O motivaci kohokoli k čemukoli se nedozvíme vůbec nic, krom samotného Batmana.  Batfleck celkově je tu jediný dost fajn, úvod s ním a počátek nepřátelství k Supovi vyloženě skvělý, ale stáčí se to pak do čím dál větší bizarnosti, místo jakékoli logiky jen wtf peklo se spoustou keců kolem. A přitom ani ta akce většinou není dobrá, když si odmyslím generické CGI výbuchy a další hroutící se domy, tak i ten aktuálně nový seriálový Daredevil ji má na mnohem vyšší úrovni, a to stál ani ne desetinu.  4/10
