Některá jevištní dramata by měla zůstat jevištními dramaty a necpat se na filmové plátno - i když dostanou Pulitzerovu cenu. Platí to i v tomto příběhu jedné běžné (čti dysfunkční) rodiny. A nic na tom nemění ani famózní (jak jinak) výkon Streepové, která si tu "matku rodu" zahrála evidentně s chutí. Když se rozhodne, že dnes "je prima den na pravdu", přeběhne člověku mráz po páteři, protože je nad slunce jasné, že vyříkávání si starých křivd, obviňování a cynické ponižování může začít. V těchto momentech je snímek nejsilnější, přesto bylo pro mě problémem, ho dokoukat. Protože i přes určitě kvalitní předlohu, skvělé dialogy a výborné herecké výkony, se mi tenhle film vlekl jak týden před výplatou a to, co možná někdo považuje za komorní drama, mně osobně evokovalo bezbřehou nudu (ačkoliv se skvělou Meryl v hlavní roli).
