Technicky to je na svůj rok naprostá špička, co víc, i něco, co hrdě může strčit do kapsy hromadu nových filmů. Výborné kulisy, výborná atmosféra. Co mě ale naprosto nezaujalo, je dějová stránka, která byla strašně prázdná a zbytečně protahovaná. Pointa byla naprosto hloupá. Úplné zakončení to samé, kdy to přímo vypadalo, jako by tvůrci doslova museli film uříznout co nejdřív, aby se to vešlo do hodinu a půl dlouhé stopáže. Bohužel, celkově jsem původně očekával úplně něco jiného, jelikož si Nekonečný příběh pamatuju z dětství kompletně jinak (zřejmě to, co jsem jako malý viděl, byla tedy dvojka). Úvodní písničku doslova zbožňuju a způsobila mi ze začátku řádné mrazení. Ale film jako takový mě osobně prostě nedokázal zaujmout. Je mi líto. Možná bych z toho byl jako malý vedle (ačkoliv i o tom pochybuju), ale dnes tomu tak rozhodně není. A to mám jinak pohádky hodně rád i ve svém věku.
