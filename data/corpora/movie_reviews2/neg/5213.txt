Nech robím, čo robím Temple mi k srdcu celý film neprišla, ani sa tomu nepriblížila. Možno som na hlavu alebo nedostatočne empatický, no popravde mi dosť liezla na nervy. Diagnózu autizmu mám knižne naštudovanú, a ťažko uverím takejto báchorke. Porovnávajúc s Rain Manom je to diametrálne odlišné. Dokonca miestami sa mi v tomto snímku zdalo, že nastáva určitá forma regresie ochorenia, čo je naprosto vylúčené. Herečka sa scenára zhostila na jednotku a ťažko jej možno niečo vyčítať, a možno by som mal prestať lamentovať a kúpiť si jej slávnu autobiografickú knihu, kde by som koniec koncov začal pochybovať, či trpí autizmom alebo len čisto Aspergilovým syndrómom.
