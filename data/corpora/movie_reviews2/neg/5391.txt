Spoiler alert high level! Než začnu s celkovým hodnocením filmu, podotknu 2 věci- 1) Nejsem fanda Marvelu ani DC, na film jdu protože mě zajímá osud jakkéhokoliv mého oblíbeného hrdiny (v tomto případě Batmana). 2) V některých komentářích bylo poznamenáno, že kdo nezná komiks nebo se v tom univerziu nevyzná, ať na to nechodí-omyl. Snyder se měl dopředu rozhodnout, jestli to chce pro komiks fans, nebo pro mainstream diváky a selhal v tom. Já jdu na film proto, abych i bez komiksu pochopil o co jde, motivaci postav atp. A to se na mě nezlobte, zatím všechny filmy od Marvelu i DC (jen Nolanův Batman) dokázala stát samy o sobě a bez potřeby komiksu. Takže to není žádná obhajoba a mám plné právo to ohodnotit dle sebe, protože Snyder mi měl vše jasně vysvětlit-ne vytvořit zamotanej chuchvalec, v němž se vyzná málokdo. K samotnému filmu: Ani nevím jak posat cokoli co jsem viděl, protože střihač vše sestříhal tak brutálně, že si ani nejde pamatovat jak šly scény postupně. Z filmu mi po dvou dnech v paměti utkvělo jen pár věcí. Rozhodně můžu s klidným srdcem prohlásit, že režisér Zack Snyder definitivně umí dělat slow motion, to bez pochyby. Narval ho téměř do každé scény (od šustění obilí až po výstřel z děla, přes spouštění USA vlajky). Celkově první hodina je celá o ničem. Batman buď někde sedí, nebo se mu zdají noční můry, které do příběhu absolutně nezapadají a nepůsobí nikterak dramaticky, byť to byl asi záměr. Celkově se čas v kině neúprosně vlekl, takže nakonec nezbylo, než film vzít jako parodii a pochechtávat se nad "ujetostí" většiny scén. Ve chvíli kdy už to častokrát vypadalo že Snyder konečne vytáhne něco pořádného, tak to okamžitě zlikvidoval nudným prostřihem buď na televizi, nebo na americkou senátorku, která asi 20% filmu zabila jenom řečmi o tom, jak je Superman nebezpečný pro demokracii a o čem vlastně demokracie je (jako by to nestačilo říct jednou). Záporák Lex Luthor vlastně ani nedělá nic hrozného, má být pravděpodobně geniální, ale působí jako floutek co si jen tak hraje na písku, aby pak vytvořil Godzillu kříženou se zlobrem ze Společenstva prstenu. Od chvíle kdy má film "jakoby" stupnovat napětí mezi Batmanem a Supermanem, tak začne ztrácet naprosto. Motivace obou hrdinů je naprosto nesmyslná. Dobře dalo by se ještě pomyslet že Superman byl Lexem k boji donucen, ale Batmanovi je vlastně 80% filmu Superman ukradenej a pak se najednou rozhodne že je hrozba a tak si pustí světýlko a jde dělat bububu? Co to jako je?! Od jejich 5 minutového souboje (po asi 2 hodinách směřování k tomuto okamžiku by člověk tedy čekal víc) jde film definitivně z kopce. Batman a Superman se na sebe asi minutu dívají, aby pak Batman Supovi oznámil: "Jsem tady", což vůbec nepůsobí epicky, stejně jako Supermanův předchozí výlet na horu, jež sem taky nepochopil. Potká se tam s tátou a ten mu tam vykládá o povodni?! Superman se tváří jak kdyby to bylo něco extra seriózního, normální divák kroutí hlavou. Batman má však ale ve filmu solidně nejpitomější můru-vojáci v uniformách !Wehrmachtu! s logem Supermanem útočí na pouštní město?!....Po tom co Bat Supa porazí dojde k naprosto otřesné scénaristické výpomoci, kdy se spolu spojí jen proto, že jejich matky mají stejné jméno. Přičemž Supova přítelkyně zahodí kopí z kryptonitu (o tom ještě později). Batman vtrhne do budovy s uvězněnou Supovou mámou, kde chlap stojící za ní s plamenometem čeká schválně 10 minut než Batman dojde až k němu do místnosti, abych se od něj pak nechal zabít. Celé to korunuje Supova máma v reakci na to že je Batman přítel jejího syna: "To vím, máte pláštík." Následně si Batman zavolá Luxovi že přijde usmažit jeho a člověk už se jen popadá za hlavu. Film by měl v této chvíli gradovat, ale i tak Zack pořád stříhá na TV zpravodajství, čímž ničí i tu trochu zábavnosti akčních scén. Nakonec Sup vyletí s GodZlobrem až do mezosféry, americký prezident na ně vypustí "rudé ptáky", aby nakonec mohla Justice League skoncovat s netvorem na Zemi. Zde naprosto nelogicky dojde Wonder Woman, při jejímž nástupu hraje nějáké otřesné rodeo! Závěrečná digibrodelizace už nemá cenu, až na trapno-vtipné problémy s kopím z kryptonitu. Supova holka ho hodí do vody, pak sama od sebe se pro něj jde zase potopit, skoro se utopí, pak se pro něj topí Sup, a když ho vytáhne je taky grogy a ona to kopí někam zahodí?! V konečné dramatické scéně při smrti Supa už se smích nedá vydržet. Z poloviny ve slow motionu, emoce nikdy, nuda se skotským dudákem. Nakonec Batman řekne: "Jen intuice". A moje intuice mi říká, že si DC zavdalo an pořádný průser, protože to bylo otřesné. Samotné herecké výkony přitom tak hrozné nebyly! Affleck nad očekávání dobře, jeho Alfréd taky, Jesse ušel, Cavill se furt tvářil jako poleno. Ostatek už byl horší. Lois k ničemu-jen na zahazování kopí, Wonder Woman nesmyslně namontovaná, stejně jako všichni USA politici. 1* za tu vtipnou trapnost kvůli které jsem neodešel a 1* za Afflecka a Zimmerovu hudbu. Zklamání roku-aspoň prozatím. PS: A ještě opravdu pro jednou dodávám, že souboj DC vs. Marvel mě nechává naprosto chladným-to jen pro všechny co počet procent tohoto filmu považují za Marvelácké spiknutí.
