SPOILERY. Nechcem tu byť za chytráka, ale tá finálna "šokujúca" pointa ma napadla asi tak po desiatich minútach (podotýkam bez toho, aby som vopred vedel, že film nejakú má) a po zvyšok filmu som len čakal kedy sa k nej dej dokodrcá. Veľa priestoru na iné alternatívy tam nebolo, čiže nevedel som si predstaviť iný koniec. Keď si pointu tak rozkladám v hlave, veľa logiky mi nedáva. Takže Landau vedel pravé identity Plummera a Prochnowa, hej? Tak čo tým svojím plánom sledoval? To si bol tak istý, že keď Plummer zistí, že on aj Prochnow boli náckovia čo zabilli Landauovu rodinu, oboch ich zabije? Alebo len zúfalo dúfal, že snáď to vyjde? Neviem. Nápad v zásade fajn, Plummer výborný, vedľajšie obsadenie slušné, ale nezaujalo.
