Neskutečně únavný horor, u kterého délka absolutně nekoresponduje s obsahem. Kratkometrážní střih by tomuhle dílku slušel mnohem více, přinejmenším by odpadla nutnost čekat na nějaké strašení (navíc neúčinné) skoro dvě třetiny stopáže. Za s přehledem největší zápor však považuji hlavní postavy - možná byly dobře zahrané, ale fakt, že matka i syn byli už po pěti minutách zralí na pár facek, a tudíž mi bylo absolutně jedno, co se s nimi nakonec stane, to nezmění. Korunu celé anabázi nasadilo k uzoufání hloupé a laciné finále, které mě jen utvrdilo v tom, že se na australské horory budu koukat skrz prsty. A rozhodně ne proto, že bych se bál.
