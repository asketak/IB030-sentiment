Úmysel bol dobrý, ale záber príliš široký a efekt viacmenej nepresvedčivý. Všetko, čo bolo v dokumente prezentované boli väčšinou len domnienky a sugestívne teórie kadejakých ľudí z rôznych odborov a kútov sveta. Ale len máločo bolo podložené aj nejakým dôkazom. Režisérka sa snaží navodiť investigatívnu atmosféru a putovaním za odkrytím tajomstva "bieleho jedu". Áno, niektoré fázy dokumentu boli naozaj výborné, najmä z pohľadu, že sa táto téma režisérky výsostne osobne týka, ale v mnohom to bolo až príliš prehnané a nedôsledné. Kto by mal záujem rozšíriť obzory o cukrovom lobby a reálnych efektoch cukru na ľudský organizmus, odporúčam radšej austrálsky dokument v podaní Damona Gameaua - That Sugar Film.
