Ala i Sidneyho mám rád. Od dnešního dne však už zřejmě jen odděleně. Hlavní problém byl podle mého extrémně odborného názoru v tom, že je snímek extrémně dlouhý a je v podstatě celý o tom samém. Sledujete výborně hrajícího Ala, který se vydal na steč s korupcí a nespravedlností. Čin je to rozhodně odvážný a obdivuhodný, leč hloupý. Ostatní na oplátku plánují a konají mstu. Pěkné je ve filmu například to, kolik vizáží a stylů během filmu Al vymění. Pokud se je bude chtít někomu spočítat, tak má moje svolení, napsat výslednou cifru mým jménem do zajímavostí. O tom, že se během filmu Frank přetransformoval na teplomet, prosím nepište. Už jsem tak učinil. Navíc si toho všimnou opravdu jen ti nejpozornější diváci, protože Sidney Lumet se rozhodl, že to nebude zbytečně rozmazávat. Akčních pasáží je málo, ale to lze filmu tohoto typu jen těžko vyčítat. Film staví na dialozích, které nejsou špatné, jen je jich prostě moc. Má to celé cosi do sebe, ale o docela frekventované nudě, je prostě třeba dát náležitě vědět a razantně nebohé a nic netušící diváky varovat. Proto tak teď činím! Lepší dvě hvězdy. Opět viděno metodou 3, 2, 1, teraz, která i nadále zůstane opředena rouškou tajemna!
