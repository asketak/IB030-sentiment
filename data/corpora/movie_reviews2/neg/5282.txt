Pri úvodných titulkách som si všimol pri scenáry meno Goyer. Pokrčil som bradu a povedal som si, že má nejaké dobré scenáre za sebou (vrátane Batman Begins) takže tam by nemal byť problém. Lenže scenár bol ten najväčší problém tohto výtvoru. Dej skáče od postavy k postave, z mesta do mesta, od troch k piatim. Snové scény zostávajú bez pochoponia (keď už Batmanovi hovorí nejaký neznámy típek že Lois je kľúčom k všetkému tak ju mohol skúsiť). Motívacie výrazne chýbajú (hlavne tá Luthorova, ktorý si robí čo chce, s vrchnosťou zaobchádza ako s deťmi a nikoho to netrápi). Warner sa rozhodol trochu rozbehnúť vlak ale asi to bolo príliš. Snažia sa rýchlo dobehnúť Marvel a natlačili sme všetko možné aby tu už za rok mohla byť Justice League. Batman je ten aspekt, ktorý u mňa film držal nahladine. Nebyť výborného Bena, hodnotenie by išlo dole. Chápal som jeho hnev voči Supermanovi, aj keď myslím že ich stret by sa dal nahradiť rozumným rozhovorom. Skôr nechápem ten vrcholový moment filmu (ktorý sa u mňa zapíše do histórie ako Martha moment). Dúfam, že sa Jokerova alebo iného záporaká matka nebude volať Martha lebo potom by sa musel zo všetkými kamošiť. Ďalším plusom bola Wonder Woman, na ktorej sólovku sa už teraz teším. Len je trochu divné, že ona dala tej zmutovanej ninja korytnačke najviac na prdel. Ten súboj bol digitálny až až. Myslím, že keby je v okolí ešte viacej budov, tak súboj je ešte dlhší.
