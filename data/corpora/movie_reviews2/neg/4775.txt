Ne úplně stylově a jakovy na sílu rozloučení se se zesnulým Paulem Walkerem, který zůstane nadlouho v srdcích především fanynek. Po "pětce", která dala zapomenout na předchozí dva podprůměrné díly, přišla "šestka", která to zase trochu shodila. V závěru se objevivší Jason Statham byl ale vynikajícím doporučením pro "sedmičku", na kterou "díky" smrti Paula čekala celá fanouškovská obec. Jenže to, co jsem viděl, byla tak špatně odvedená práce, jež trojkové parametry snesla až v posledních dvaceti, možná třiceti minutách. Jsem divák, který dokáže u akčního filmu leccos odpustit či přehlédnout. Zde ale jakoby to bylo točeno pro bandu debilů, a protože ti chtějí ještě naposled vidět svého idola, není třeba  lámat si hlavu s logikou. Ostatně astronomické tržby dávají tomuto mému názoru zapravdu. Zaslouží si ale tato parodie takovou pozornost? Nemám moc chuť vyjmenovávat všechny hovadiny, které nám film nabízí - to bychom tu byli hodně dlouho, některé si ale přece jen nedopustím: Když mi člen gangsterské party automobilových zlodějů po podívaní se na plastickou mapu země a pohoří, o kterých předtím vůbec nevěděl, že existují (vycházím z toho, že Američané pořádně neví, ani kde je Evropa), zapíchne prst a řekne "přistaneme tady", začal jsem pochybovat o všech světových elitních bojových jednotkách. Když se zloději aut rozhodnou přistát, nečekal jsem, že to udělají v autech na padácích (mimochodem ta auta se ve vzduchu dala řídit volantem). Zde už jsem začal pochybovat o tvůrcích tohoto snímku. A když Vin Diesel dupl do roztržené země, aby tato vytvořila propast jako po zemětřesení, začal jsem pochybovat i o sobě samém. A dalších asi tisíc hovadin, u kterých se musí červenat i průměrně inteligentní páťáček.
