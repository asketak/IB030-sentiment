Až teraz ma presvedčil mrknúť na Mary Shelley. Čítam rozbor a príbeh a neverím čo vidím, čítam. Za toto pár storočí dozadu a horíte. Ale zasa pri vízii pár rokov dopredu, tak predbehla dobu. Enormne zaujímavý námet sa jednoducho nemôže zrodiť v hlave človeka začiatku 19. storočia. Tento film sa od námetu odklonil mierou vrchovatou. McGuigan v prvej polovici ako pri odskoku od Sherlocka, druhá je hra na gotiku. Vizuál by nadchol a je podarený takmer bez výčitky, ale príbeh ho deptá. Prevaha pocitu nudy je daná mdlým rozprávaním. Pri radení scén a toho čo sa tam odvíjalo som mal logický rozpor, ktorý bol naposledy pri Lare Croft a jej Kolísky života. Pohnútky niektorých postáv sú až mizerné, iné vyfučia do prázdna (Scotland Yard ??). Inšpektor, tanečnica, otec, rodina Findleyových, kto sú to? Kde je ich miesto ? Morálne rozpory? Nezaznejú ani raz. Victor bol a vždy bude posadnutý týmto výtvorom. Silené. McAvoy je tu sám, bavil ma svojím posadnutým hraním a pľutím. Igor nerozhodný. Bež tam a pôjde tam; urob to a urobí to. A monštrum? Ako prvok k označeniu filmu horor. Lebo TO tam pichajú ako lososa v lístkovom ceste v rúre. Celý film vedie k očakávanému, v podstate to prijímate s pokojom ale ihneď sa to uzatvára, všetci ľutujú a vypisujú listy v škótskej vysočine. Neradno chodiť okolo horúcej kaše a film ma minul účinkom. Zisky nulové, kritiky devastujúce. Viackrát si v duchu hovorím, že oprávnene. Otázka je, čo teraz ? Van Helsing to je základ, Wolfman od Johnstona mňamka. Tak prečo nie toto? Zakliata pôda, odsávanie tuku ústami... Neprichádzam ani na emočné plusy, ale neviem sa ani kriticky a podlo vyjadriť. Ako celá aura filmu. Mdlá, nedefinujúca. A čo to malo s Henrym vlastne znamenať ?? Možný potenciál, ale skladba filmu sa rozpadla. (videné 22.03.2016,BDrip)
