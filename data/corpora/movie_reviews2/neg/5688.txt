S velkými jmény přichází velká zodpovědnost, když budu parafrázovat Spideyho od sousedů z Marvelu. Tady se to ale fakt nepovedlo. Scénář, který vlastně nemá nějakou nosnou linku a je plný divných lapsů (motivace postav, "Martha", chování Perryho). Nesnesitelný Eisenberg v další parafrázi jediné herecké polohy kterou umí (a která navíc vůbec nepřipomíná geniálního Lexe Luthora), rozervaný Superman, ubručený Batman, z lidstva zklamaná Wonder Woman (not a good thing). Do toho snad čtvrtina filmu se odehrává ve snových sekvencích, jejichž části byly mohutně používány v trailerové kampani, aby se ukázalo, že vlastně nejsou vůbec o ničem, dokonce ani součástí samotného příběhu, když na to přijde. A v neposlední řadě tak neumětelně namontovaná "camea" budoucí JL, že to bylo k hlasitému smíchopláči. Jak říkám, tohle se fakt nepovedlo. Jestli chtějí DC dohnat během jednoho roku to, co Marvel buduje pomalu dekádu, tudy cesta nevede. Teda doufám, protože další takový průšvih nechci se svými oblíbenými postavami zažít. Očekávání Suicide Squad klesla z 80% na 40%, u Wonder Woman ze 40% na 0%. Auč.
