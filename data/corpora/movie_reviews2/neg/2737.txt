V prvních dvou minutách si někdejší psanec a vězeň cestou do redakce, kde chce nabídnout k zveřejnění své paměti, potřese rukou se sympatickým starým žalářníkem, pokusí se pohladit hříbátko (které na takové projevy příchylnosti není připraveno) a pohladí, podrbe a poplácá pejska. Hraje ho Rock Hudson a my víme, že tenhle John Wesley Hardin nebude mít mnoho společného s oním dějinným. A co je horší, bude s ním strašlivá nuda.
