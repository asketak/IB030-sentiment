Musím říct, že mne film zklamal. Když jsem ho viděl poprvé v televizi, překvapil mne a považoval jsem ho za jeden z mála dobrých a kvalitních hororů, ale teď po druhém shlédnutí, už tak překvapený nejsem. Spíš zklamaný. Nepamatoval jsem si film a očekával jsem pointu, kdy při požáru byla zavražděná žena a ta se mstí, zabíjí toho, kdo jí nechce pomoct a hledá vraha, aby se pomstila. Ozvučení dobré, efekty taky. Jednu filmovou noc jsem zahlédl scénu z tohoto filmu, kdy umře blondýnka Angela a měl jsem na noc vystaráno. Ale je fakt, že jsem v ten čas nebyl vůbec trénovaný horory. Abych se vrátil k myšlence. Nečekal jsem, že se vražedný duch ze zrcadel vyklube v odraz druhé osobnosti, té špatné poloviny rozdvojené osobnosti, jeptišky, kterou duch hledá a chce se do ní vrátit. Kdyby film po scéně roztrhání skončil, ještě by to šlo se zavřenými víčky. Ale že se zlý démon dál plazí budovou a nakonec vznikne final fight s hlavním hrdinou, to mi nakonec sráží hodnocení na 2 hvězdičky. Protože film považuji celkově za zklamání a neřadím ho mezi filmy, které bych chtěl vidět znova.
