Když jsem se dozvěděl, že Stone točí sentimentální tearjerker plný patosu o 9/11, pořád jsem si opakoval, že musí jít o nějaký vtip, prank. Po celou stopáž jsem čekal jak na trní, kdy na mě režisér vybafne, pořádně mě napálí a všechno se to nakonec změní v satiru americké zahraniční politiky, kritiku zpravodajských služeb ostrou jako břitva nebo něco podobného. Ale nic takového se nekonalo a troufám si tvrdit, že jsem nakonec trpěl aspoň z poloviny jako ti pod návalem trosek.
