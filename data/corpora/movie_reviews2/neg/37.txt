Do jisté míry chápu hodnocení některých uživatelů, kteří tuto hru asi znají, a které potěší jakékoliv zpracovaní. Ale zase trochu vážně a nalijme si čistého vína. V první řadě - pre-produkce. Tu hru neznám. Nicméně film je jiné médium a musí se podle toho k tomu taky tak přistupovat. Nejvíce mi vadil šílený zkratkovitý děj. Pokud takový měl být, mělo to být udělané trochu důmyslněji a třeba lépe podpořené hudbou. V druhé řadě - produkce. Je vidět, že máte k dispozici kvalitní techniku, měli jste i dobré kostýmy a celkem i šikovné lidi (kteří to mohli ale zahrát ve výsledku líp). Nicméně to nestačí. I přes dobrou technickou výbavu se nepodařilo pořídit lepší záběry, než které pořizují děcka v prvním ročníku kinematografie na střední škole. Tudíž obrazová složka padá a už tu je postprodukce, která nemá co zachraňovat. Tuna stmívaček a rozstmívaček, barevně nezajímavé, zvuk spíš špatný a tím fontem jste to zabili. Ten znám především od cimrmanů, kam se hodí, ale sem fakt ne hele. Po grafické stránce i samotný film odpovídá plakátu. A proč vůbec takovou kritiku? Chápu, že každý nějak musí začít, nicméně pokud se autor prezentuje tím, že si video-tvorbou už vydělává, tak bych očekával jistou úroveň v jeho řemesle. Příště to bude třeba lepší.
