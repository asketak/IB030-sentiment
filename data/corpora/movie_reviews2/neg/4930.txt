Knižní předlohu neznám a po shlédnutí filmu si myslím, že by se mi ani nelíbila. A to z jednoduchého důvodu. V Horns je jen jeden dobrý nápad a zbytek je patetická a předvidatelná slátanina. Nicméně okamžiky, kdy se tvůrci rozhodli ten dobrý nápad rozvinout a nebáli se přitvrdit, jsou pro mě tím jediným důvodem, proč nedám 1*. Zručný střihač by udělal z Horns jeden 15-ti minutový cool kraťas s hororovými prvky a těch zbývajících 100 min. by mohl ...hodit do koše. Vůbec mi nevadil Radcliffe...naopak bylo vcelku zábavné sledovat, jak se snaží posunout od dětských filmů dál. Potíž je se scénářem, resp. knižní předlohou. Udělat děsnou romaňtárnu a promíchat ji s fantasy, hororem a detektivkou...to, co tady jiní vyzdvihují, jako zajímavou směsici žánrů, považuji spíš za nevyhraněný paskvil s nesmyslnou stopáží. Každý si tam nejspíš najde něco, co se mu bude líbit, ale jako celek to asi nenadchne nikoho.
