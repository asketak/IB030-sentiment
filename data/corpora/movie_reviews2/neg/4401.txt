Jak by zapěl George Michael: „Last Christmas, I gave you my heart, and also kidneys, liver and intestines..“ Vánoce nemusí být jen svátky klidu a čtyři hororové historky variující tuto myšlenku bych seřadil od nejméně špatné následujícím způsobem: 1.) afroamerický Damiánek terorizující své dva otce vnesl jako jediný něco jako atmosféru, koncem s trolly v pyžamu však všechno zazdil, 2.) Santa Claus s vizáží bezdomovce z nádraží provádí etnickou čistku svých infikovaných elfských podřízených, překvapivý konec renomé nevylepšil, alespoň že sobi nepůjdou do útulku, 3.) hříšná rodina pronásledovaná Krampusem, který je v posledních měsících populárnější, než povánoční slevy, pěkné monstrum, marný pokus o vtipnost, 4.) dva mladíci a Elijah Wood s prsama natáčí dokument v uzavřené škole, výsledným materiálem je stokrát viděná duchařská neplecha a ponaučení o následcích nechráněného sexu.. Létat po příbězích jak včelička po květinkách výsledku neprospělo, stejně jako ten rozhlasový speaker, kterému jsem se slovy: „Držte už hubu, kapitáne Kirku!“ toužil rozbít láhev bourbonu o hlavu..
