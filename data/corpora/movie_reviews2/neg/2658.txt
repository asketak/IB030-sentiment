Chtěl bych napsat, že tenhle počin je směřován na mladší publikum, ale řekl bych, že mladší diváci by měli trochu problém s porozuměním určitých hlubších témat jako vědecká stránka, filosofie a pak především teologie. Svým způsobem je to taková sladší sci-fi pohádka, kde se člověk nemůže dočkat žádného napětí (pokud by tu bylo a vím, že se to tak určitě dalo natočit, tak bych hodnotil více). Celé anime mi spíše pak připadalo jako určitá náboženská propaganda, než něco, co si člověk může v klidu užít. Sem tam jsou samozřejmě zajímavé myšlenky, ale v některých ohledech je to přestřelený. Samotný příběh je též tak trochu přemrštěný, kdy si myslím, že tam zase spatlali spoustu různých věcí dohromady a nepůsobí to moc esteticky. Potom bych celkem i řekl, že některé postavy z té základní pětky jsou celkem iritující svými myšlenkovými pochody, ale to je už osobní preference. Hudba je celkem slušná na některých místech a co se týče animace, tak i když je celkem na co pokoukat, tak to vykreslení očí se mi opravdu nelíbilo (velké hlavy s malýma očima atd.). *** Příběh se odehrává kolem 5 středoškolských studentů určitého učebního kampusu, kteří jsou ve stejné skupině ohledně své výzkumné práce. Po určitých zvěstech po škole a několika událostech, kdy narazili na kontakt s UFO, se rozhodli, že svou práci budou právě věnovat tomuto tématu. Jenže co čert nechtěl, veškeré jejich důkazní materiály postupně mizí díky záškodnické práci "zlých" mimozemšťanů a tak se při své obhajobě setkají pouze s výsměchem. Jenže ke konci prezentace se něco odehraje a věci se začnou zase pohybovat spolu s podporou od dalších jiných. Postupně se ona pětka dozvídá o záhadách vesmíru a že oni jsou prostředníky, kteří spojí Zemi a vesmír dohromady. Tomu se naopak snaží zabránit oni "zlý" mimozemšťané, kteří chtějí planetu Zemi pro sebe.***
