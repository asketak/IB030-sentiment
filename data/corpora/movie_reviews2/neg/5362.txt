Neměl jsem velká očekávání, ale tohle jsem opravdu nečekal. Úvodní scéna, kdy Bruce sleduje bitvu Supermana a Zoda v Metropolis z pozice bezmocného mravence je úžasná. Je to správně děsivý a frustrující pohled na Batmana, kdy nemůže nic dělat. Zároveň je to ale taky nejlepší scéna z celého 2 a půl hodinového filmu. Jednoduše jde říct, že když se na scéně objeví Ben Afflec, tak je to v pohodě. Jeho stárnoucí Batman, je drsný, brutální a nekompromisní. Byla radost se na něj dívat. Se Supermanem je to už horší, Clavill má pořád výraz „utrápený“, pouze ho občas vymění za „ustaraný“. Jeho Superman je nudný, bez života a pasivní. Lois Laneová je otravná. Lex Lutor – mistr zločinu… Kecy! Tady je to jen přehrávající idiot, který by zasloužil pár facek. Většinu filmu, se jen žvaní a žvaní. Nic z toho mě nezajímalo, žvásty o ničem. První polovina filmu ještě celkem šla, ale pak to šlo dolů. Kde byla ta osudovost, atmosféra a velkolepost? Nemám problém, přistoupit u komiksového filmu na hru a přijmout kdejakou blbost, pokud věřím postavám a jejich motivacím. Tady to jednoduše nebylo, a já neměl čeho se chytit. Zack Snyder je vizuální režisér. Samé zpomalovačky, výrazně stylizované scény, barevnost a komiksovost. Nemám s tím problém, ale když tam není nic jiného (smysluplný, a v rámci světa uvěřitelný příběh), tak mě to prostě nebaví. Závěrečná bitva by měla být vrcholem filmu. Jak si můžu užít vrchol filmu, když scény s bojem jsou točené roztřesenou kamerou, ve tmě a v dešti? Do absolutní tmy problikává ostré světlo, záblesky, výboje energie apod., takže už tuplem není nic vidět. Nemohl jsem si to vychutnat, nemohl jsem si říct, „Wow, to bylo skvělé!“. Trailery vykecaly příliš… po šarvátce mezi Batmanem a Supermanem vytáhnul Lex z klobouku hnusného jeskyního trola a bylo vymalováno. Uznávám, že teď to píšu pod vlivem rozhořčení, objektivně to asi není špatný film – jen tu není nic, co by ho mělo oprávněně pasovat na filmovou událost. Men of steel se mi přitom líbil (dal jsem 5*), možná to bylo tím, že ten byl, co týče děje přímočarý a jednoduchý, tohle je mišmaš. Viděl jsem už hodně komiksovek, a už mi bohužel není 15, aby mi ke štěstí stačilo, že v jednom filmu jsou Bruce a Clark. Buď to, anebo prostě nemám vkus.
