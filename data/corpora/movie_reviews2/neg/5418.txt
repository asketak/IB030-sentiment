Akční scény pěkně natočené, hrdinové charismatičtí, ale nic z toho nezakryje příběh, který je více než hloupý a nelogický. To i Transformers mají proti tomu inteligentní děj. V originále se kradlo, aby zloději získali peníze. Tady se krade, aby se vracelo zpět matičce zemi - takže se ukradnou např. peníze z letadla a rozpráší nad prales (a částečně chudé lidi), nebo se zasypou auta se zlatem, aby zlato přišlo zpět do hlíny. A mezitím běží jiný quest - zdolání tajemné a mystické extrémní osmičky, což představuje sjetí velké vlny, velké hory na snowboardu. Jak velké, to je celkem nedefinováno, stejně tak jeden z úkolů mystické osmičky ("Extrémní důvěra") je neznámý a nikdo neví, co představuje, až to vyřeší hlavní záporák skokem do vysokého vodopádu. A hlavní hrdina v duchu hesla "Když skočí do vodopádu on, tak ty taky" se vrhá za ním. Zkrátka celé to působí jako výsledek sázky, jak velká kravina jim ve scénáři projde. A ona prošla!
