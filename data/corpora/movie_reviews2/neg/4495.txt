O tomto remaku jsem toho slyšel už dost, ale dosud jsem se mu schválně vyhýbal. Je totiž o mně všeobecně známo, že rozhodně nejsem příznivcem jakýchkoliv „předělávek“. Jen málokterá totiž opravdu stojí za povšimnutí a jelikož španělský REC považuji za jeden z nejlepších hororů. Nakonec jsem se k tomu po letech přece jenom odhodlal a popravdě už teď toho lituji. Absolutně souhlasím s těmi, kteří Karanténu označili za totálně zbytečný remake. Kvalit originálu nedosahuje ani z poloviny a to tvůrci okopírovali většinu scén. Chtěl jsem být opravdu nestranný a neporovnávat oba filmy, ale prostě to nešlo.   Dowdle patří zřejmě rovněž k fandům španělského hororu a tak se rozhodl, že dokud se z toho dají vytřískat prachy, mohl by se sám pokusit natočit jeho napodobeninu. Myslel si, že k úspěchu stačí překecat známou tvář (J.Carpenter) a úspěch bude zaručený. Jenomže to se hošánek hodně spletl. Zatímco Španělé, Asiaté a Seveřané dokáží u většiny svých filmů navodit opravdu hustou atmosféru, u které vám místy přechází mráz po zádech, většina amerických režisérů nedokáže pořádně natočit ani lekací scény. Navíc pořád jen něco kopírují a už mi „USA“ distribuce začíná lézt pěkně krkem. Když k tomu připočítám ještě tragickou kameru (u REC jsem si na ní taky trochu stěžoval, ale jak se ukázalo stala se základním kamenem k celkovému prožitku), která nám místy nabídla neskutečně rozmazaný obraz, zmatený střih jenž nás ochudil o to nejdůležitější a slabé herecké výkony některých zúčastněných, bylo vymalováno.   Ano, musím připočítat k dobru asi tři „originální“ scény, díky kterým se Karanténa od REC alespoň trochu liší v ději, ale to už celkový zmar nezachránilo. Přiznám se, že jsem místy použil urychlovač, protože bych u toho asi chcípnul nudou. 40%
