To je neuvěřitelně dokonale zmrvený nápad udělat ze Sněhurky další mrtvolu otáčející se v hrobě. Po Jendovi s Maruškou už se sice novodobé produkci trávicích orgánů Cesmíndřeva nedivím, ale tohle? Hysterická zombie královna, která se většinu času tváří jako neobyčejně nemotorná socha svobody, si to rozdá v nepřímém boji s Thorem a nesmrtelnou Bellou. Z Kristen Stewart, naší vykouklé hvězdičky (doufejme, že se stane meteorem a brzy spadne), filmaři mně nepochopitelným způsobem udělali "nejkrásnější ženu pod sluncem", jež dokáže svým "obrovským charisma" obměkčit každou prohnilou duši tamtoho světa, a zároveň je zdatnější bojovník než vycvičený Thor se svým sexy culíkem. Ač se o to mnoho lidí snažilo, ona jediná zvládla zabít královnu (jak to, to si nechávají filmaři pro sebe) a usednout tak na trůn místo ní, aby věrně a zodpovědně vládla celému světu. A pokud neumřela, ať tam je do dodnes a neleze nám do filmů. Oceňuji hudbu (4/10), vizuál (7/10), ale obecně je to kravina, která má hodným dětem po celém světě zkazit pojem "pohádka" a navíc zásadně a nekompromisně vykrádá bžiliony jiných děl, z nichž těží jejich poetičnost autenticity. Ku příkladu budiž poraněný jelen/symbol života, jež jako by svým vzezřením i skonem z oka vypadl kamarádovi princezny Mononoke. Estetická stránka byla navzdory podprůměrnosti této kinematografické a scénáristické kejdy velmi poutavá a strhující - musím tady sejmout klobouk a přiznat filmařům nejen skvělou počítačovou animaci, ale i vůbec estetickou kompozici obrazů a scén. Za mě tedy 40% s velmi odřenýma ušima...
