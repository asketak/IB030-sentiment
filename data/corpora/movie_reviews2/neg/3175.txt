Chodit na tohle do kina je naprostá zbytečnost. Jediný důvod je snad to čtyřicetileté výročí či pro někoho možná jistá dávka nostalgie. Své původní sídlištní baráčky už asi definitivně zdemolovali, a tak se Pat & Mat přesídlili na venkov. Jedinou dějovou linkou je to, že si mistři promítají sami sebe při jejich kutilských záchvatech, což je samo o sobě dost pofidérní. Po tom všem, co spolu oba hrdinové prožili, muselo být těžké vymyslet něco nového a udržet při tom laťku kvality. Myslím, že tak úplně se to nepovedlo. Nesmály se ani děti ani dospělí. Myslím si také, že v dnešní době už by to šlo udělat tak, aby v některých záběrech nebyly vidět lanka k figurkám. Na druhou stranu smekám klobouk před vším tím miniaturním nářadím a dotaženými detaily. Je dost možné, že až budeme s dětmi sledovat filmové pásky Pata & Mata ve Večerníčku, názor na ně zmírníme. Takto mi po půl hodině lezla na nervy i jinak mnou celkem oblíbená Skoumalova hudba.
