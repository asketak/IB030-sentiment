Film jsem sledoval nadvakrát, už to svědčí o tom, že mě absolutně nezaujal již v první půlce, bohužel pak ani v jeho druhé polovině. Celé to bylo tak nějak o ničem, ano, hlavní zápletka byla sice pohřbít syna hlavního hrdiny v místě, kde se slovo pohřeb bralo jako sprosté slovo, každopádně i to bylo mizerně provedené. Jak tu již několik lidí zmínilo, hlavní postava si běhá sem a tam, jako kdyby ani nevěděla, kde je. Celé to bylo nějaké táhlé, nijak zajímavé. Nejlepší film o Holocaustu prostě byl, je a zůstane Schindlerův seznam a dnešní filmaři by si měli uvědomit, že zlatá éra tohoto žánru je již dávno za námi a její meta byla již dávno dobita. Nechci nikterak zlehčovat závažnost Holocaustu a 2. světové války obecně, ale když už neumí přijít s ničím jiným, měli by tento žánr ponechat raději dokumentaristům, kteří tak napáchají méně škody a ve finále se divák alespoň něco dozví. Toto bylo ploché, bez emocí, bez nějakého hlubšího příběhu a logiky, kamera hrozná. Za mě rozhodně ne. Jedna hvězda za počáteční scénu se selekcí.
