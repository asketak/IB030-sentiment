Jednak celkovému vyznění snímku nesmírně uškodilo rozdělení na dvě části, které diváky neznalé předlohy okradlo o návaznost, a tudíž i o emocionální dopad podívané, jednak v závěru katastroficky selhává rytmizace scén, která vedla k tomu, že jsem si až do objevení se závěrečných titulků myslel, že se hlavní hrdinka stala obětí kapitolského vymývání mozků a že skutečné finále teprve musí přijít. Chyběla mi i typicky hollywoodská finální bitva, která snad mohla zachránit alespoň odlesk jakéhosi hodnocení, ale vlastně ani není spodivem, kam až se nastavovanou kaši podařilo dovést: Směřování od docela chytré variace na reality show k nezajímavé a ploché občanské válce totiž nemohlo skončit jinak.
