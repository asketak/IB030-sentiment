Ono natočiť vyše 100 min. film o jednej vlne, ktorá v niekoľkých CGI minútach všetko "spláchne" a rovnako rýchlo zmizne, bez toho, aby sa väčšinu času pred-apo a post-apo divák nenudil na obohranom klišé, chce buď hutnú gradujúcu pred-apo atmosféru, alebo aspoň poriadnu post-apo drámu... Bohužiaľ ani jedno, ani druhé sa nedeje a tak v duchu svojho názvu, film sa nachvíľu zavlní a strhne vás do víru katastrofy na pár minút a vzápätí je všetko preč... V tejto súvislosti ma oveľa viac zaujal dokument z cyklu sekundy pred katastrofou o takejto 200m vlne, ktorá v roku 1963 po tom čo sa do priehrady Vajont v Taliansku zosunulo viac ako 200 mil. kubických metrov horniny, úplne zmietla niekoľko dedín pod priehradným múrom a zahynulo viac ako 2000 ľudí. Práve gradujúca pred-apo atmosféra formou objasňovania šokujúcich skutočností a pochybení ku ktorým došlo pri stavbe priehrady a ktoré nakoniec aj viedli k tejto katastrofe, ma v tomto dokumente úplne pohltila a nepotreboval som ani CGI vlnu... škoda... námet každopádne nebol zlý, za to 2*.
