Popravde to bolo sklamanie. Na základe názvu som totižto očakával, že uvidím takpovediac niečo nové, že uvidím 2 obľúbené postavičky v 60 - 70 minútovom príbehu, ktorý bude mať svoju pointu a zrejme aj súvislý dej. Nekonalo sa to. Toto nie je Pat a Mat vo filme a názov je úplne zavádzajúci. Jedná sa o zlepeninu 9 možno 10 klasických, ale predtým nevidených situácií. Originálna hudba, rovnako ako pri posledných seriálových častiach sa nekonala. Aj keď to bolo nové, po celú dobu som mal dojem, že sa dívam na stokrát videné. Dal by som len jednu hviezdu, ale beriem do úvahy aj fakt, že sa to páčilo môjmu 5 ročnému synovi, i keď myslím, že aj jeho názor bol silne ovplyvnený popcornom, supermanovským pohárom, ľadovou drťou a tak ďalej :). Sklamanie.
