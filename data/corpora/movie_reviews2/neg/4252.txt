Bermudský trojúhelník je podobně jako například jezero Loch Ness obestřeno řadou tajemství, konspiračních teorií, mýtů a pověr. Samozřejmě se tyto dvě místa nedají srovnávat, ale obě se stala „věčnou“ inspirací pro mnoho spisovatelů, filmařů a lidí zajímající se nadpřirozenem. Existuje celá řada nejrůznějších dokumentů, filmů či knížek, které se rády přiživili na jejich nechvalné proslulosti. Jen málo z nich však skutečně stojí za povšimnutí a to hlavně co se filmů týče. Tento mezi ně určitě nepatří. Nešlo by ani o to, že jde o televizní film, ale kvalita scénáře nedosahuje ani průměrné kvality.   Tvůrci si řekli, že by nebylo od věci, do jedné z hlavních rolí obsadit známou tvář a tak volba padla na polo vyhaslou hvězdu Luka Perryho. Ten už je od doby, co proháněl děvčata v Beverly Hills a jeho tvář zdobila nejeden pokojíček náctiletých fanynek dávno za zenitem. Takže se v poklidu zařadil do stáda průměrných kolegů, kteří mu zde stáli věrně po boku a nějak nevyčníval, ale ani vysloveně nepřekážel. Nikomu z nich totiž scénář nedovolil si nějak výrazněji vydobýt větší diváckou přízeň. Jeden by přitom očekával alespoň slušnou mysteriozní atmosféru, když už se vše točí okolo trojúhelníku a „lodi duchů“, jenže to se budete muset podívat na jiné filmy s podobným námětem. Až na pár záchvěvů rádoby napětí a jakžtakž vydařeného konce, je to totiž spíše přehlídka nudy. Snad jen ty dvě děvčata v bikinách udělají divákům alespoň na chvíli radost. 40%
