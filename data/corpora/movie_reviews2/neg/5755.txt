Promítání filmu uváděli manželé režisér Anwar Safa a scénáristka filmu Ana Sofía Clerici. Mimochodem moc sympatická dvojice. Tenhle film jsem si jako jediný vybral z tzv. druhého kola výběru jako film, který zhlédnu navíc. Hodně jsem se na něj těšil o to víc mě zklamal. Což o to, vtipné to je, ale nějak mě to prostě nechytlo, nemělo to náboj, hloubku, která by mě oslovila. Klučík mi nakonec nepřišel ani příliš sympatický, tedy jeho postava ve filmu. Na rodinný film do TV by to asi bylo fajn, ale takhle v kině, mě to nakonec nenadchlo. Pořádně jsem se zasmál jen jednou a slabě jen párkrát a to je málo, na to že se to snaží být humorné skoro v každém záběru. Nejvíce se mi líbili chlapcovi rodiče, ne proto že byli udělaní jako tupci a přitom každý jiným způsobem a chytrý jiným způsobem, ale proto jak se postav zhostili jejich herci. Chlapcova cesta tam a zase zpátky nebyla ani nijak zvlášť emoční, což bylo taky zklamání. Ale je to typ filmu, který si podle mě najde oblibu u širokého diváctva.
