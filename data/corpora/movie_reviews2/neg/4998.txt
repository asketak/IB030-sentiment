Táto recenzia sa mi píše veľmi ťažko. Na film som sa tešil a vkladal doň nádeje. Bohužiaľ však kritiky neklamali.  Chýb je vo filme viac ako dosť. Prvá je na stoličke režiséra, druhá na poste scenáristov a tretia prekvapivo pri taktovke. Réžia absolútne nezvládnutá, jednoducho povedané je to zle natočený film (shaky cam???!!! to ak vážne?!).  Scenár je jeden veľký chaos. Ako vôbec mohli producenti dovoliť natočiť taký scenár? (Jáj aha, producent je manželka režiséra).  Soundtrack, bol to vôbec soundtrack? Veď takmer nič nové tam nebolo, len recyklovanie toho, čo už bolo použité v predchádzajúcich častiach. Hudba mi pripomínala skôr len ohlušujúci rachot a nie hudbu. Pribratie ďalšieho tvorcu hudby bolo zbytočné.  Slabo nafilmované akčné scény ma bolia pri srdci. Nemôžem pochopiť ako ichmohli tak zle natočiť. Výnimkou je len Batman, keď zachraňuje Marthu. Nechutné CGI (na ten rozpočet skutočne podpriemerné) sú skutočne prekvapením. Navyše je podľa mňa úplne zle zvolený villain, ktorý tam nemal podľa komixu ani byť. Doomsday čista katstrofa, po všetkých smeroch, od vzhľadu, schopnosti, schopnosti boja hand to hand a hlavne samotného výskytu vo filme. Ďalej nesprávna voľba herca pre Luthora, ktorý v skutočnosti ani nie je villainom, iba mu otvára cestu. Eisenberg je dobrý herec, ale vo filme pôsobí len ako bohaté decko a nie ako zloduch schopný dobiť svet.  Film má rovnaký problém ako Man of steel. Je rozdelený svojim dejom na dve veľmi odlišné časti, pričom tá prvá je nudná, rozťahaná a zbytočná a druhá je nepodarená. Jediným skutočným zábleskom svetla je príchod Wonder woman na scénu. Súboj B vs. S je okrem niektorých momentov trocha nudný.  A koniec? Čo ku nemu napísať? Ostáva mi len parafrázovať Jacka Nicholsona:"...ma to tak veľa koncov" (komentár ku Lotrovi). Všetko podstatné skončí a film sa ťahá ešte desať minút.  Z hereckého obsadenia, okrem Eisengerba mám dobrý pocit. Na Bena nemôžem povedať zlé slovo. Jednoducho hral to, čo scenár a režisér chcel. Navyše si myslím, že to ešte zachránil.  Ostáva len dúfať, že sa produkčná spoločnosť spamätá a niektorých nespôsobilých ľudí nahradí.
