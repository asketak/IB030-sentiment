,, Nepodvážeš vejcovody bližního svého ! ''  --- Kdo zná pány Nebřenského, Čtvrtníčka, Daniela, Poláška, Tučka atd.. ví že je to zvěř :-) ( v pozitivním slova smyslu) od které může očekávat cokoliv. Jejich humor je dosti odlišný od mainstreamového humoru kydaného na nás do úmoru převážně z Tv produkce pánem Donutilem, různými normalizačními televarieté, kouzelníky kteří možná přijdou apod...  Pánové jsou originál a kdo to nebere ať nekouká na cokoliv s nimi natož na tento seroš, který je už místy opravdu lehounce za hranou. Upřímně, jen hádám co Petra Čtvrtníčka vedlo k napsání scénáře k tomuto seriálu, ale odhaduji, že to byl jeho takový přetlakový ventil. Ventil za ty všechny nemocniční seriály v čele s Nemocnicí na kraji města a mám dojem, že tam občas zavání i vzpomínka na Okres na severu - už jen podle nezaměnitelného jména vedoucího funkcionáře Lexy (tam hraném Mixou aby se to nepletlo :-). Netvrdím, že vám hrozí potrhání bránice, ale pár dílů bylo docela vtipných. Užívám si tam hlavně Nebřenského, kterého mám moc rád. Díly jsou krátké tak akorát a komu něco uteklo, je tu zvučný hlas Alfréda Strejčka, který divákovi připomene důležité události z dílu předchozího, přesně tak aby byl na gynekoligckémm křesle v obraze. :-) Dvě roušky. * *
