Momentální nabídka kin nenabízí nic kloudného. Filmy, mezi kterými jsem se rozhodovala byli Bohové Egypta a Superstřevo vs Batstřevo. Od obou filmů jsem čekala absolutní nic, takže to dnes vyhráli Bohové, protože mají kratší stopáž a já chtěla být otrávená co možná nejkratší dobu. Hmmm. Jediné pozitivum, co na tomto filmu je? Vyloženě jsem se nenudila. Pořád je na co koukat. Ovšem.. Doufala jsem, že uvidím nějaké zajímavé mytologické drama a místo toho jsem dostala béčkovou komedii s tak strašně špatným CGI, že i laik jako já z toho byl zhnusený. Říkala jsem si, že pokud ten film bude špatný, budu moct alespoň sledovat a poslouchat pana Butlera. Bohužel na tom plechovém cosi toho k vidění moc nebylo a i svůj nádherný skotský přízvuk Butler odhodil kamsi do pryč. Takže plán B se taky nekonal. Já vám nevím. Ten film vyloženě křičí "VELKÝ ROZPOČET" každou vteřinou na plátně, ale zároveň, jako by si tvůrci řekli "Áááh máme tam Butlera, toho týpka z GoT a pár hezkých holek. Se ani nemusíme snažit". Nelogičnost děje a dialogů asi komentovat moc nebudu. Přeci jen, kdo jsem já, abych zpochybňovala bohy.  2* a budiž mi odpuštěno, že jsem všechny ty bohy ve filmu považovali za chudáky.
