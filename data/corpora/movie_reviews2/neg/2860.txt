Grandiózně smutné, když musíme pozorovat ten neustálý sešup kdysi zářící hvězdy. Stále trapnější mistr pitvoření si hraje na britského lorda s vymeteným mozkem a knírem, který má znázorňovat ... snad centrum komiky. Zápletka neúnosně hloupá - lord handluje s kradeným uměním, samá nezdařená akce, přitom má dluhy a honí se za ztraceným obrazem s kódy k balíku peněz spolu s mnoha jinými lumpy či špiony - a proč se musel obraz na konci vyměnit nedává smysl. Místo strhující absurdní komedie s britským ovzduším jen podivné groteskní plácání se odnikud nikam. Ani se o tom nedá nic kloudného říct. Dokoukáno čistě z povinnosti. Varuji před zklamáním.
