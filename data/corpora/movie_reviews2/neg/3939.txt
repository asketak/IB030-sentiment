Nové Star Wars vznikly jen pro prachy. Neskutečně nudný děj bez jakýchkoli emocí nepřináší vůbec nic nového. Všechno je to jen sestřih téměř nenavazujících scén, ve kterých nám režisér pouze ukazuje staré známé postavy, které pořád mají velké rodičovské potíže. Hlavní záporák je ubohý sociopat schovávající se pod trapnou maskou, kterou hlavně vůbec nepotřebuje! Kdyby měl na hlavě pytel, vyšlo by to úplně nastejno. Žádné zvraty se nekonají, žádná invence, žádný vývoj hrdinů a extrémně rutinní akce bez nápadu, nebo alespoň nějaké památné scény z toho dělají nejnudnější díl v galaxii. Tvůrci by si měli vzít příklad z Jurského světa, aby viděli, jak udělat nařachanej blockbuster plnej nostalgie s tunou nových nápadů. Síla se sice probouzí, ale než dojde aspoň do koupelny, tak jí to ještě potrvá… 4/10
