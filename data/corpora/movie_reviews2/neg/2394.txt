Najpozoruhodnejšie na tom filme je jeho hviezdne obsadenie, ale ako film je zlý a pre oboch hercov (Sinatra a Lollobrigida) to nie je práve najlepší film. Frank Sinatra (kapitán Reynold) je vedúcim Úradu strategických služieb  (Office of Strategic Services – OSS) v období 2. svetovej vojny v Barme. Bojujú po boku miestnych z Kačjinského kmeňa proti postupujúcej Japonskej cisárskej armáde. Nakoniec z vojnového filmu viac ako polovicu zaberá mizerný milostný príbeh. Ide o veľmi slabý film. Pre oživenie vojnovej histórie tak vojaci už spomínaného amerického Úradu strategických služieb (OSS),  počas Slovenského národného povstania práve v horách pri Polomke padli v decembri 1944 do zajatia nemeckých nacistov. Príslušníci OSS boli vyslaní na Slovensko počas septembra 1944 na podporu Povstania a na pomoc pri záchrane zostrelených amerických letcov. Išlo o 14 Američanov, 3 britských agentov aj známy vojnový korešpondent agentúry AP Joe Morton. Pred koncom vojny ich popravili v koncentračnom tábore Mauthausen.
