Fred Flinstone a účetní Fantozzi spojili na počátku 90. let síly a vznikla "bláznivá" komedie sestávající se z několika volně na sebe navazujících humorných scének. Na úvod musím podotknout, že italský humor v podobě účetního Paola Villaggia bytostně nesnáším a kabaretiér Pozzetto mě vždycky úspěšně míjel (i když Nástrahy Velkoměsta si ještě velmi matně pamatuju). Úvodní scénka se svatbou v kostele, kde dva mentálové během obřadu vykonávají rekonstrukci a tudíž všemožně svatbu sabotují, byla dost trapná. Když pak následovaly humory na benzínce, tak jsem vážně propadal beznaději a začal jsem pociťovat úzkost. Pak se objevila scéna v hotelu, kde prodávali vysavač a všude po hotelu házeli sračky (zvířecí i vlastní) na ukázku super vysavače, což pak pokračovalo dál a nakonec se to už dalo vydržet. Víceméně je to komedie založená na tom, že jsou v ní nahotinky (je jich hodně a jsou skutečně sexy) a pořád si tam někdo něco rve do prdele a kope se mezi nohy. A odpanění nevěsty během svatební cesty bylo taky vtipný. Takže nakonec to mělo několik světlých momentů, na kterých se dalo něco stavět...
