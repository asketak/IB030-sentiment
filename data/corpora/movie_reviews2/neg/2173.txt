Na tomto filmu mě nezaujaly ani pěkné záběry z okénka auta za jízdy, které Jima Jarmusche za mlada proslavily. Film je především ukecaný. Zdá se mi, že se režisér a scénárista v jedné osobě rozhodl natočit dílo o nestárnoucích upírech hlavně proto, aby měl možnost vyjmenovat všechny umělce a vědce, o kterých si kdy přečetl příručku a naivně o nich hloubal. Nezajímá mě, která sonáta se Jarmuschovi zrovna zalíbila. Podobně jak se to podle mě v posledních letech děje i Quentinu Tarantinovi, se Jarmusch ztrácí v lásce ke své vlastní genialitě. A v tom je genialita znenadání tatam.
