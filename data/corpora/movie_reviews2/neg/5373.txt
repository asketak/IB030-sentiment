Knižní předlohu teprve prozkoumám, ale pro film jako takový je to irelevantní, protože ten musí fungovat zcela svébytně. A to Carol nefunguje. Zásadní problém vidím ve scénáři. Ustrnul někde mezi dvěma polohami. Na jedné straně je tu snaha vyprávět jen obrazem a jemnokresbou výborných hereček. Na druhé pak tradiční (až neskonale nudné) postupy vyprávění typu "zkusme to jako v románu, jen na minimu prostoru". Atmosféra chladu a odtržení je nebezpečná, protože může na diváka působit natolik, že si ten pocit přivlastní a použije ho proti filmu samotnému. Více by mi chutnalo, kdyby tvůrci film pojali volněji, nedrželi se při zemi a rozbili tradiční strukturu (která je tady beztak nešikovně vystavěná). Zřejmě se k filmu brzy vrátím, už jen kvůli kostýmům a Cate Blanchett.
