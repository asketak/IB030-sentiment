Neodvážím se dát snímku odpad, protože by mě určitě některý z 6 fanoušků zbil. Vtípky jsou ze všech stran sypány s pořádnou kadencí, ale málokterý se opravdu uchytí. Příběh bych určitě shledal z celé trilogie nejslabším, kdybych si byl býval příběh předešlých dvou dílů pamatoval a mohl tak s něčím srovnávat. Pandímu hrdinovi přibylo pár pandích rodinných příslušníků, kteří byli sice absolutní fešáci a fešandy, ale nějak mě nebavili. Bohužel je to celé brutálně cílené na dětské diváctvo a já jsem už delší dobu velký kluk. Celkem se mi zamlouvaly horské scenérie a špatná nebyla ani hudba Hanse Zimmera, od kterého jsme ale snad všichni zvyklí na mnohem epičtější skladby. Není vůbec překvapující, že jak na scénáři, tak i na režii, se musela podílet hned dvojice lidí. Přeci jen stvořit takový filmový skvost je určitě neskutečná fuška. Nezbývá než pevně doufat, že nás nehodlá dvojice režisérů mučit čtvrtým pokračováním. Viděno metodou 3, 2, 1, teraz, která je sice magnetem na špatné filmy, ale jinak je zcela bezvadňoučká!
