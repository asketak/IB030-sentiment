Potom čo sa mladá Faith dozvedá, že jej milovanému otcovi, trpiacemu zákernou chorobu, zostáva posledných pár týždňov života, uzatvára s jednou z čarodejníc pakt, vďaka ktorému ho raz a navždy uzdraví. Ako to už ale býva zvykom, nič nie je zadarmo, a tak za splnený sľub musí študentka vykonať niekoľko úloh, vďaka ktorým splatí svoj dlh. Bohužiaľ, s temnými silami sa bežné dohody neuzatvárajú, a tak sa Faith čoskoro presvedčí, že dané rozhodnutie nebolo až tak rozumné, ako sa pôvodne domnievala. Chvála bohu, že tú pomerne komorne nudnú, úvodnú polhodinku, ktorá sa rozhodne viac venovala vývoju vzájomných vzťahov teenagerov, než hororovým prvkom, doplnilo niekoľko nápadito originálne spracovaných scén so "sympatickým" hmyzom. Keď sa aspoň v úplnom závere (konečne) dostavilo nejaké to gore či masky, aspoň z časti človek môže vyjadriť spokojnosť na úrovni nemedaile hodných 50%. Po dlhej dobe človek siahne na obľúbený žáner, a aby toho zas na pár dní nechal. To je fakt strašné čo sa momentálne produkuje za sračky, na čo všetko musí fanúšik hororu pozerať, aby aspoň z časti spatril minimum vyhľadávaného. Atmosféra žiadna, o kvalitnom scenári nemôže byť ani reč.
