Zoberte dievča, o ktorom si budete celý film myslieť, že je to Dakota Johnson z Fifty Shades Of Grey, ako jedinú študentku ju zamknite na internát univerzity, na ktorú by v USA chodilo minimálne 3000 ostatných žiakov, pridajte žánrové črty ako dážď či výpadky prúdu, nejakú nábožensky zmätenú fetku, čo sa bude snaží vyzerať ako Dievča, ktoré koplo do osieho hniezda, zvláštnych týpkov s alobalom na ksichte a dostane presne tento film. Chápem, že žáner home invasion sa pravdepodobne nedá veľmi inak spracovať, než len tak, že sa chce skupinka vyšinutých maskovaných ľudí "zabaviť" a zaloviť si na náhodne vybranú obeť (náhodnú minimálne v tomto snímku), ale ono to tu vôbec nefungovalo. Ale ak sa mám len čo i len letmo ohliadnuť za dejom, párkrát som sa chytil za hlavu a povedal som si, že čo je toto za kardinálnu blbosť. Dobrým príkladom je napríklad to, že keď skočíte zo strechy knižnice cez nejakú košatú lipu kráľa Mateja (ktorá v sebe nejako záhadne ani len nemá konáre) a dopadnete na tvrdú zem, nezabijete sa, ba ani len si nedoláme žiadne kosti. Iba si trochu narazíte členok a chvíľu už opäť beháte sťa lanka. Ale tvorcovia si na toto povedali: "Fuck it and bring us more aluminium foil." Možno som až prehnane úprimný a kritický alebo to vidím tak, ako to naozaj je. Neviem, pozrite si Kristy a posúďte sami. Každopádne pre mňa jeden z home invasion filmov, ktorý mi nešmakoval a ak by som ho nevidel, o nič nové by som v tomto žánri neprišiel. Aspoň sem mám dôvod vložiť túto pesničku od The Offspring.
