Natočené hůř než školní cvičení žáka pátý třídy a to ani trochu nepřehánim. Je to takový ten film "Beze střihu ani ránu" - Michalina Olszańska zamračeně jí - STŘIH - Olszańska zamračeně jede - STŘIH - Olszańska mlčky stojí. Z jednoho jediného záběru se pak dozvíme, proč tak strašně nenávidí lidi - protože jí jednou skopaly holky ve sprše! Taky je to ten sexuální mrzák, ale to jí vůbec nebrání rejdit jazykem (v jak jinak než vyholené) ženské vulvě, a vůbec si užívat sexuálních radovánek až dosyta. Kde je její jediný přítel Miroslav David? Nikde. Kde je její jediné potěšení při řízení škodovky? nikde. Kde je její plánování jak nejlépe se pomstít? Bude to bomba, puška nebo zvítězí náklaďák? Nikde. a dřina vedoucí k oprávnění řidičského průkazu dodávky? Nikde. A KDE JE SAKRA HUDBA??? NIKDE. Některým filmům absence hudby ani náhodou nechybí, tohle však rozhodně nebyl ten příklad. V tom filmu je prostě od začátku všechno špatně a já budu čekat do dalšího tisíciletí než natočíme něco, za co se nebudu muset stydět až to nějaký vykuk vyveze zas do zahraničí. Já teda film opravdu silně nedoporučuji a zkusím si spravit chuť Oprátkou za osm mrtvých od Romana Cílka, která aspoň bude mít nějakou informační, či snad dokonce příběhovou hodnotu. 3/10  (Perla na závěr, která byla mnohem zajímavější než celý film: Kámoška zhruba veprostřed filmu začala komentovat jak moc špatně natočené to je. Nějaký vedle sedící pán jí okřikl: "Slečno, v kině se nemluví." ona na to: "To já vim, ale při těch blbejch filmech mluvit můžem, ne?" Pán se rozesmál, dal jí za pravdu a zanedlouho začal debatovat s vedle sedící manželkou .) 
