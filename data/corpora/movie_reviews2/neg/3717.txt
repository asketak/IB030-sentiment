Je to doopravdy velké... zklamání. Natočit film o třech lidech zavřených v podzemním bunkru (kdy jeden z nich je divný, druhý divný a navíc nebezpečný a třetí by se prostě rád dostal pryč) bez špetky napětí, to se přece nedělá. A jakkoliv se John Goodman a Mary Elizabeth Winstead snaží, scénář z nich dělá pitomce. Aniž bych chtěl něco vyzradit, musím napsat, že různé věci se v Ulici Cloverfield 10 dějí zkrátka jen proto, aby byly překvapivé, nicméně logické nejsou a když jsem se asi popáté sám sebe ptal "Proboha proč...?", došlo mi, jak moc mě ten film vlastně nudí. Ano, závěr měl konečně slušný spád, nicméně pokud se někdo těší na to, že tentokrát - bez omezení v podobě ruční kamery - něco uvidí, měl by si nechat zajít chuť, protože až na pár krátkých záběrů se obraz třese stejně jako před sedmi lety. Dvě a půl.
