Jedno velké zklamání. To měla být pohádka pro celou rodinu? Nemohla jsem se zbavit dojmu, že herecké obsazení dostalo většinu rozpočtu, zbytek to dostal za trest a podle toho konal. Scénář slabý, nudný, princezna tuctová (asi proto měla od dívek na mostě trochu barevnější šaty), při záběrech zámku jsem vzpomínala na starší pohádky, u kterých jsem jako dítko školou povinné obdivovala nádherné obrazy, koberce, truhlice, šperkovnice,…tady jsem na konci filmu očekávala číslo účtu, kam přispět na rekonstrukci. Další kapitolou byl příjezd nápadníků, kde se mi po přijetí markýze Lišky vybavili Švankmajerovi Šílení a blázinec. Další děj mě jen utvrzoval, že se tvůrci museli nechat inspirovat. Konec s nekvalitně zpracovaným opáčkem na řece jsem dotrpěla. Za koukatelného Trojana a trochu humoru jedna hvězda.
