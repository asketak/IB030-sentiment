Partia šiestich známych sa po dlhšej dobe stretáva, aby mohla osláviť kúpu nového domu jedného páru. Po prvých dňoch plných zábavy sa partia rozhodne, že by mohla podniknúť výlet do blízkej väznice, ktorá v minulosti vyhorela a je už dlhé roky opustená. To, čo sa zo začiatku zdalo ako perfektný výlet, sa však po malej chvíli mení na boj o život, keďže v polorozpadnutej budove bývalého väzenia sa ešte stále ukrýva mnoho nebezpečných tajomstiev. - V poslednej dobe sa horory so slovom Circle v názve množia velmi rýchlo. Na tento horor som sa tešil, pretože z posteru vyplývalo, že to bude ďalší horor s tehotnou ženou v hlavnej úlohe, ktoré sa v poslednej dobe taktiež velmi kopia, ale zvyčajne s nimi nemám problém. Ale vždy viem, že na najlepší horor s tehotnou ženou v hlavnej úlohe z New French Extremity À L'intérieur už nikdy žiadny horor tohto štýlu nedosiahne. Bleed začína ako klasická ducharina, kedy sa partia priatelov schádza a po niekolkých strašidelných historkách a počiatočnom nadšení zo skúmania starého väzenia sa stáva terčom útokov nadprirodzených síl. Tento horor sa snaží priniesť aj nejaké nové nápady, ale velmi sa mu to nedarí. Prostredie bolo zaujímavé a v závere sa aj napätie celkom stupňovalo, lenže napriek velmi krátkej stopáži si Bleed dosť ťažko udržoval pozornosť, čomu sú na vine hlavne slabé herecké výkony. Duchovia vyzerajú dobre vtedy, keď nie sú použité digitálne efekty, ale akonáhle sa objaví nejaké CGI, je nejakému pozitívnemu dojmu absolútny koniec. Určite však musím pochváliť hudbu a kameru, pretože práca s nimi bola velmi vydarená. U hudby sa kvalitnej práci ani nedivím, keďže pán Jerome Dillon má za sebou velmi úspešné hororové projekty The Collector a No One Lives. Zdá sa mi, že režisér tohto hororu si zobral velmi vela práce, keďže režíroval, robil scenár a ešte aj strihal. Ako režijný debut to však dopadlo celkom dobre a myslím si, že aj on sám môže byť celkom spokojný.
