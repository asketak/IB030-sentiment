Mno, průserem číslo jedna jsou rozhodně tři po sobě jdoucí dějové linky, z nichž zajímavá není ani jedna. Pokud se někdo těšil na Goslinga, těšil se zbytečně. Spoiler → K velkému údivu natáhne bačkory asi v 50 minutě.  ← konec spoileru. Zbytek filmu táhne Bradley Cooper. Netáhne ho sice zle, ale táhne zlý zbytek filmu. Opět je k vidění hlavně těžká nuda. Aby to bylo pestřejší, tak se skočí v ději o 15 let kupředu a sledujete, co vyrostlo za feťáky z dětí hlavních dvou borců, kde časem dojde k menší finálové konfrontaci. Ve výsledku je těžce bezvýznamný příběh, který je našlapán známými tvářemi. Na odpad to úplně není, ale nebezpečně se mu to blíží. Viděno v rámci Filmové poznávačky metodou 3, 2, 1, teraz. Film mi vybral uživatel fimler, protože mě nejspíš nemá moc rád.
