Atentátu určitě uškodila přílišná rozvleklost, 18 dílů je fakt moc. Zvláště ve druhé polovině, kdy se seriál přehoupne do celoseriálové zápletky, je patrné natahování děje. Jelikož se jedná o pokračování, dle mého názoru, úspěšnější Expozitury, neubráním se srovnávání. Zde se autoři snažili spojit několik politických kauz posledních let do jednoho velkého případu. To zde na rozdíl od Expozitury nefunguje. Sice byly některé počáteční díly (např. E03 Mezi nácky, E05 Fotbalista, S06 Smrt zbrojaře, S07 Trhej) nadprůměrné a díky reálnému podklady poutavé a pomalu připravovaly diváka na "velkou kauzu", avšak ta byla tak přestřelená, okatá a místy až směšná, že jsem poslední díly dokoukal jen z povinnosti. Pomalu se mi ani nechce věřit, že za scénářem stojí pánové Klíma s Kroupou.
