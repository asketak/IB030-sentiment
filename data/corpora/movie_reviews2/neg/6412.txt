Tak jsem seriál dokoukal až do konce. Nedalo to ani moc velkou námahu, protože jako bezmyšlenkovitá odychovka funguje docela slušně. Nicméně, mám rozporuplné pocity, z toho mnohé takové, jež tvůrci asi neočekávali. Ke kladům počítám slušně odvedené řemeslo, ať už se jedná o kameru, slušnou výpravu a celkem ucházející obsazení. Nechybí sem tam napětí, trocha akce. Ale i ze všech kladů lze vytáhnout zápory. Už jen obsazení Roberta Jaškówa beru jako problematické, protože tento herec podle mě nemá charisma. Navíc, když jej doplňuje asexuální lesboidní žena, hrající si na děsnou tvrďačku, vypadají tyto dvě postavy spíše komicky. Věty, které pronáší český James Bond - Dan Chládek, vyvolávají když ne smích, tak alespoň pousmání. Ostatně, z Chládka udělali tvůrci spíše než Bonda snad Supermana, jediného rovného, čestného a přímého člověka když ne na světě, tak v Česku. Umí vyřešit vše a zří dále, než ostatní, ale v zápětí se divím, že trefí letící tenisák na 600 nebo kolik metrů, ale na 20 metrů velkého rusáka netrefí ani napošesté. Jak již naznačuji, scénář je slušně zamotaný, což je zároveň i jeho největší slabinou. Snaží se pojmout úplně vše, autoři motají realitu s fikcí a koneckonců i s totálními úlety a demencí. Toto míchání reality s výmysly a domněnkami mi opravdu vadí. Buď mají autoři popsat realitu, nebo si vše vymyslet, ale nevodit diváky za nos tím, že Wolf je Klaus, Forestek Hájek a tak podobně, protože se snaží navodit atmosféru autetična, které ale popírají svou fantazií a spekulacemi. Pokud seriál začal jako parodie, končí jako totální fraška. Postavy v posledním dílu jednají už všechny naprosto dementně, vynořují se nové a v posledních dvaceti minutách popírají některé vše, co doposud dělaly. Pohádkový konec jen dokreslil dojem, že autoři nás mají za totální tupce. Jako komedie slušné, jako kriminálka mi připadá, že se duo Kroupa - Klíma totálně zbláznilo.
