Je velmi ironické, že album bojující proti zlým a zákeřným vydavatelům, bylo těmito vydavateli nakonec vydáno. Ještě vtipnější je poté to, že 30 Seconds to Mars z prodeje údajně prozatím neviděl ani dolar. Dokumentem tedy udělali svým záškodníkům takovou větší reklamu. Jared Leto je multitalentovaný borec. Umí hrát, zpívat, tančit, kreslit a když by na to přišlo, tak by snad zvládl i létat. Spousta lidí ho za to nenávidí. Já mezi tyto závistivce určitě nepatřím, protože toho umím mnohem více než Jared a nemám mu tak co závidět. Bohužel, dle mého odborného názoru, není Jared až natolik zručný režisér. Kromě sympatického výkřiku do ztracena, který po sobě dokument zanechal, mě takřka ničím nezaujal a neoslovil. Kluci podepsali smlouvu s ďáblem a vrhli sami sebe do víru začarovaného kolečka vedeného vykořisťovatelskými korporacemi. Celé je to o to, dle očekávání, brutálně stereotypní. Co dál? Podepsat další smlouvu, nebo se zkusit projít mezi dravými šelmami na vlastní pěst? Když už to začíná sklouzávat k brutální nudě, tak diváka zachrání nějaký ta ukázečka z práce na novém albumu. Obsahově mi to určitě rozšířilo obzory, protože jsem se před zhlédnutím detailně nezajímal o to, jaképak přátelské pouto vládne mezi umělci a vydavateli. Nějakou velkou dokumentární záživnost jsem však nepociťoval. Jedná se o materiál pro velmi omezené publikum. Hudbu tvoří kluci solidní, ale stahovat ji nebudu... Až tolik mě neočarovala. Viděno v rámci Filmové výzvy. Film mi vybral uživatel ytheri.
