Slabé. Hodně slabé. Pokus napodobit úspěch Avengers a celkově Marvelu skončil velmi špatně. Marvel si na nic nehraje: do kina zve na (dopředu upřímně myšlenou) novou dějovou linku s nejnovějším a nejzlejším padouchem, proti kterému se Avengeři musí spojit a zničit jej. Doprovází jej ohromné bitky a vtipné hlášky. To od něj čekáme a dostaneme. Ale tento pokus od DC Comics byl špatný. Od obleku Batmana, jeho svalů, které snad Ben Affleck ani netušil, že má, po naprosto slabé dialogy a především: přeplácaný, místy až nudný děj. Už dlouho se mi v kině nestalo, že bych se tolikrát sám sebe ptal, jestli nejít dřív domů. Mám pocit, že Snyder se snažil dát dohromady děj plný hlubší myšlenky a filozofické úvahy o 'bozích', 'andělích' a 'obyčejných lidech'. Raději bych obyčejnou bitku, kde se Batman se Supermanem dají dohromady i kvůli něčemu jinému, než kvůli stejnému křestnímu jménu svých matek.
