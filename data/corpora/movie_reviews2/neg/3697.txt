Jsem vstřícným konzumentem asijské filmografie, baví mne šikmooký úhel pohledu na svět i neadekvátně rozzlobené reakce tamní mentality, ale tento snímek si smutně pochodoval zcela mimo mé chuťové buňky. Nejiskřivá romantika mezi kakabusem a robotkou se zkrátka protla s katastrofickým filmem a natolik podivným cestováním v čase, že by o jeho logice cirkusáci od Monty Pythonů dokázali vést nekonečné debaty. Poctivě jsem se donudil až do konce, s povděkem zaznamenal pár originálních scén, ale tak nějak jsem z toho zklamán, i když na omluvě a uctivé úkloně až na zem od Jae-yong Kwaka netrvám.
