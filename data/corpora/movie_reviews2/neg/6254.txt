Válka nám sice probíhá na všech frontách, první linie dobývají pusté ulice Kapitolu a rejža nám k tomu naservíruje jedinou povedenou pasáž v kanále, to je smutné. Celá bitva o budoucnost Panemu pak probíhá někde za kamerami, o jejím vývoji se člověk dovídá jen velice zkratkovitě, protože celá stopáž se věnuje skupince vyvolených, kteří se tiše plíží vstříc svému poslednímu úkolu. Žádné epické bitvy, pouze patetickými proslovy ověnčená předvídatelná taškařice, která všechno hází na bedra hlavní hrdinky. Příjemně však překvapil Hutcherson, ten zde podivuhodně vyzrál a svou roli zvládl nad očekávání.
