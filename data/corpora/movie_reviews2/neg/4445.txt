K prvnímu případu vyšetřovacího týmu (Případ pro exorcistu) jsem měl připomínky ohledně naivity v jednotlivých charakterech. Bohužel v této druhé sérii se tvůrci nepoučili. Voříšková je stále trochu naivní, navíc jeden ze svědků je její milenec a ona si kvůli němu ničí kariéru. Krobot je drsný ke všem okolo a když vypluje na povrch jeho minulost, zmizí z celé série jako pára nad hrncem. Majer je stále ten trochu tajemný rodinný typ (kvůli dceři klidně sekne i s prací) a Melíšková stále neumí hrát. Když do toho přimícháte nepříliš loajálního a nesympatického poldu Barana (Novotný) a vyšetřování vražd s možným politickým přesahem (mezi podezřelými je i možný budoucí náměstek ministra vnitra), vznikne další guláš, kdy vyšetřování nemá potřebné tempo na víc dílů a nijak k obrazovkám nepřitáhne. O dost slabší než předešlá minisérie, snad další plánované minisérie se "polepší".
