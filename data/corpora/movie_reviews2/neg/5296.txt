První polovina filmu je velmi dobrá. Sněhová vánice, pusté okolí a jediné útočiště kolem pomíjivého ohně předznamenává solidní zábavu. Když jde ale do tuhého, ustoupí se atmosférickému hororu a přejde se do bláznivé komedie s příšerkami a hulákáním. Kdyby aspoň vyvražďování za něco stálo. Bohužel je patrná snaha tvůrců snížit rating na minimum, takže jednotlivé smrti jsou ufiknuté – dokonce tak šikovně, že celým filmem projdeme bez prolití kapky krve. Navíc tempo vyvražďování je vražedně rychlé a až úplně na závěr, což zavání nedonošeností.
