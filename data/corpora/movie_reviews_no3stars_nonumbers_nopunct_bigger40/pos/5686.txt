Nebojím se říct že to co The Wire udělal pro policii v USA dokázaly Případy  oddělení pro Policii ČR Samozřejmě je třeba dodat že The Wire šel ještě podstatně dál ale to už je vedlejší Případy úspěšně demýtizují práci policie kdy detailně vykreslují proces vyšetřování tak jak probíhá doopravdy Metodika nástroje technologie terminologie dokonce i interakce mezi kolegy jsou v jistém zjednodušení vyobrazeny tak jak probíhají v reálu Zjednodušení či vynechání nezajímavých částí je nutnost ať už z hlediska ochrany informací nebo prostě proto aby si seriál zachoval nějakou dramatičnost spád dokázal překvapit atd Případy jistě patří mezi to nejlepší co kdy bylo v ČR natočeno snad nad každým dílem mohu uznale pokývat hlavou jen při srovnání se světovou špičkou tomu chybí určitá přidaná hodnota navíc 
