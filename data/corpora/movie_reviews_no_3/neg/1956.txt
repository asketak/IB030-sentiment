Ač mě to všeobecné pohoršení nad tímto snímkem neskutečně štvalo a vůbec jsem té doslova masové kampani nevěřil, nyní musím skutečně jen konstatovat, že jde snad o ten fakt nejhorší found footage, který jsem kdy viděl. A smutnější je to o to víc, že je pod ním podepsán Oren Peli, tedy tvůrce Paranormal Activity, filmu, který právě spustil lavinu filmů, zpracovaných tímto působivým stylem. V tomto snímku prostě ale nefunguje vážně nic. Samotná myšlenka tajemství Oblasti 51 je přitom nápad k nezaplacení, tak jak mohl Peli natočit tak nezáživný film, to mi prostě hlava nebere. Zápletka je naprosto o hovně, nějakých 70 minut se neděje ale absolutně vůbec nic, a když se to pak ke konci přeci jen krapet pohne, tak z toho stejně vyplyne prakticky jen bezmyšlenkovitý a tápající blábol bez vyústění. Kupodivu zde naprosto chyběla i atmosféra a napětí, což jsem u tohoto druhu filmů snad také ještě nezažil, a že mám v tomto ohledu nakoukáno. Herecké obsazení jinak též nudné a nevýrazné, tempo žádné, prostě je mi to líto, ale tohle je skutečně zbytečný film, který krom nudy nenabízí vůbec nic jiného.
