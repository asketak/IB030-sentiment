Čtyři minuty. Tak dlouho mi stačilo, než jsem poznal, že budou Donšajni kolosální průser. A opravdu jsou. Ten film nemá nic. Na scéně se střídají postavy, občas něco povídají a sem tam zpívají, jenže kdyby stáli a mlčeli, pro vývoj příběhu by to vyšlo nastejno. Z hodiny a půl stopáže je důležitých stěží dvacet minut. Zbytek je balast plný hrůzostrašných dialogů a rozpačitého herectví. A kupodivu i slušné opery. Když scénou zní hudba a zpěv, tak se herci nemusí stydět za recitaci hloupých replik, jejich výkon jde nahoru a občas se objeví i atmosféra. Jen tehdy se nesměle ozývá režisérův um. Ovšem pokaždé je rychle umravněn, zahnán do sklepa, přivázán na židli a zmlácen stupidním scénářem a Menzlovou iluzí o vlastní výjimečnost. Poslat tohle Oscarové komisi vypovídá o bídě naší kinematografie a nekompetentnosti České filmové a televizní akademie víc, než cokoliv jiného.
