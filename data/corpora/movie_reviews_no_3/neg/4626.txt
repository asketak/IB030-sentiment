Film sa mal radšej volať "Locked in a car" a mali predstierať, že je v tom aute tých 85 minút zamknutý - malo by to lepší náboj (napríklad, že Liam Neeson sa mu schoval s kľúčmi do kufra). Na začiatku filmu sledujeme ako si stavbár Hardy sadá do Bí eM DablJú, celý čas neustále telefonuje striedavo s čoskoro rodiacou manželkou, alebo vybavuje telefonáty o betóne (normálny stavbársky betón, žiadna metafora) a do konca filmu už z toho auta nevystúpi. Manželka po pár minútach porodí a film zrazu náhle na moje prekvapenie len tak bez nejakého vyvrcholenia skončí. Vážne som čakal, kedy z kufra vybehne nejaký Liam Neeson hľadajúci dcéru, alebo niečo, čo by samotný dej oživilo. SPOILER: Nevybehol. Pozitívom je to, že film je naozaj krátky.
