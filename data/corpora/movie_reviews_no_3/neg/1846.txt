Fakt nevím, čím to ten youtube uvažuje. To se pořád mluví o tom, jak jeho vlastník gůgl kontroluje svým uživatelům všechno, co se dá, aby mu ušil nabídku na míru. A mně pěkně prosím jako první film pustil "Péčko pro začátečníky" (dobrá dobrá, v tomhle případě se tématem do mých zájmů trošku trefil), ovšem jako druhý mi pustil tohleto, jako kdybych byl romantická mladistvá, a ještě kapku zavostalá. A mimochodem, jako třetí v pořadí mi automaticky spustil "Správně praštěný holky", čímž pádem youtube znechuceně vypínám, páč Bohnice jsou už tak přecpaný a já mám rád svůj klid. Sice jsem měl v úmyslu ten řetěz filmů nepřerušit, aby byl co nejdelší, ále co, ani řetěz se třema článkama není nejkratší, no né? No zkrátka, tenhle film doporučuju sledovat s plnou pozorností, rozhodně se při něm nesnažit dělat nějaké domácí práce apod. Já při něm žehlil ponožky, a nevyplatilo se to, páč při scéně školního soudu jsem uronil tolik slz, že jsem je musel znova pověsit na šňůru.
