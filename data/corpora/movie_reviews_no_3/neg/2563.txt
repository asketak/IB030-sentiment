Piatu vlnu oficiálne prehlasujem za najlepšiu ukážku filmu, ako zo slušne rozbehnutého filmu spraviť totálnu blbosť. Stačí vybrať náhodne 10 ľudí, ktorí nemajú absolútne žiadne skúsenosti s filmom resp. jeho produkciou a režírovaním, dať im k dispozícii hercov, rozpočet a vybavenie a 9 z nich by spravilo lepší film ako bol tento. Bez urážky, ale ak by som toto sám natočil, hanbil by som sa to pustiť do sveta. Do teraz som si myslel, že Moretz je najväčšia kúzelníčka na svete, pretože každý odpadový film dokáže svojím hereckým umením vyhrabať z hlbín hrôzy a utrpenia na priemerný film. Tu by sa mohla aj pretrhnúť, ale nemala na to ani šancu. A tie dejové "zvraty"? No nech sa na mňa tvorcovia opäť nehnevajú, ale každému polointeligentnému človeku muselo byť asi tak po 45 minútach jasné úplne všetko. Nemám na mysli len koniec filmu, ale čo sú zač postavy a ich totožnosť. A "romantická" stránka filmu? Pre tú mám len 2 slová - zbytočnosť a blbosť. 1* za necelú prvú polovicu filmu.
