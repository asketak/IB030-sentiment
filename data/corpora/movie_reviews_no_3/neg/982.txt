Takhle čistý už to dlouho nebylo! Do českých kin se přiřítil film, který je tak strašně špatný, až je tím zajímavý a na nejednom místě dokonce zábavný (na tom si trvám). Je totiž schopen vyvolat pocity, které obvykle doprovází konzumaci největších hollywoodských blockbusterů - při sledování padá čelist a chce se křičet: "Ty krávo, tak to je nářez!" případně "Takový film tu nebyl léta." dokonce "Něco takového jste ještě neviděli." O písničkách Michala Davida, ať si každý myslí, co chce. Každopádně ty nejsou důvodem, proč film dopadl, tak jak dopadl. Pravděpodobně by to celé chtělo být cosi jako muzikálová Láska nebeská. Bohužel film má cca 90 minut a postav jak na kostele, takže je vše nahozeno velmi nahrubo a o nikom se toho moc nedozvíte. Scénář je tak nějak hrcprc poslepován a herců je vám líto... vlastně některých zas tolik ne - to že stojíte před kamerou ještě neznamená, že jste herec. Ovšem to "nejlepší" na celém filmu je bezkonkurenční režie, která se mě celou stopáž snažila přesvědčit o tom, že Ed Wood nezemřel
