Objektívne vzaté, som asi nespravodlivý. Lenže film je zrežírovaný a napísaný tak, že mi bolo úplne jedno, kto je za kým, za čím a prečo a nakoniec mi je aj jedno, kto tu zhebne. Všetci sú veľmi dôležití a cool, každý ukrýva ohromné tajomstvo, všetko je mystické, až z toho nakoniec musí vyhorieť aspoň nejaká búda. Do posledného aktu je dej v podstate husto predvídateľný a to už aj vďaka propagácii, ktorá prezradzovala pointy druhej polovice filmu. Ku koncu sa to trochu zapletie, ale pravdu povediac mi to bolo jedno a na otázku, ako film skončil, ani nedokážem odpovedať. Vrcholná akčná scéna na stanici mi prišla veľmi vtipná, priestorová orientácia ma úplne zradila a ani neviem, kto naháňal koho. Film má dovetok, ktorý asi chcel byť šokujúcou pointou, vyznel ale značne dementne. Blava ´92 je fajn, ale tvorci sa zámerne vyhli akýmkoľvek masovým scénam, pretože tam by už mohol nastať problém. Trom scenáristom asi išlo o to, aby film zaujal divákov znalých predlohy a tí ostatní aby si ju potom asi prečítali. Nepochybujem, že bude lepšia, ako jej vlažná adaptácia.
