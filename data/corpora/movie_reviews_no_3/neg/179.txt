Sice jsem tento film viděl již před pár lety, každopádně zážitek z něho byl silný a pro mé hodnocení ho není třeba vidět vícekrát. Navíc když už jsem v ráži podobného filmu, tak svůj pohár hořkosti vyleju do poslední kapky. Film jsem viděl ve škole, když jsme s partou přespávali ve školním klubu. Kdybych věděl, co by pouštěli, tak bych šel pryč. Podruhé, když ho opět ve škole pustili, otočil jsem si křeslo proti zbytku. Musím říct, že film mne opravdu vyděsil. Mám respekt k mimozemskému životu a vyspělým civilizacím. Věřím v ně. A kdo ne, tak je jako před 500 lety, kdy se nevěřilo na slunce a vesmír. Stejný princip. Ano, je pravda, jak řekla má spolužačka, že film sám o sobě hrozný není. Přece tam nikdy není vůbec nic vidět. Ne, není. Ale pro mne byl i přesto děsivý a pár nocí jsem se nevyspal zrovna dobře. Spaní mi pak zlepšil kamarád, který mne vyléčil z omylu, že film je dle skutečných událostí. Kromě toho, říkám jedno. Nevěřím v tohle šaškářství a herectví hypnózy. Ať ke mně přijde specialista a zhypnotizuje mne. V mé mysli se najde pár snů, které se mi staly před XX lety, pamatuji si je a rád bych si je nechal vysvětlit. Tato břečka, co se nazývá filmem a hororem, je jen šaškářství, z diváků filmaři dělají tupce. Ať už lhaním o pravdivé pointě, nebo hypnózou a výslechy. Je to akorát urážka tématu a všeho, co nám přináší. 1, 2, 3...baf. Všichni spěte. Jste zhypnotizovaní! Zatím jsem k žádnému filmu něco podobného nepsal, ale sem napíšu. Pokud jste neviděli, udělali jste dobře a raději se ani nekoukejte.
