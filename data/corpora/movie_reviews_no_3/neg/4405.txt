Pod nánosem řemeslně a esteticky dokonalého díla, s velmi dobře vykreslenou tíživou atmosférou strachu a pochybností na pozadí studené války, se skrývala vleklá nuda. Hanks jako poslední spravedlivý, resp. empatický obhájce, skvělý manžel a příkladný otec, mě vůbec neoslnil. K nějakému emočnímu pohnutí mne možná vybudila poslední půlhodina, ale to je v kontextu celkové stopáže v zásadě zanedbatelné. Jedna hvězda za kameru a výpravu a druhá pro Marka Rylance, který by se místo divadla mohl konečně začít více objevovat ve filmech. Talent i věk na to má.
