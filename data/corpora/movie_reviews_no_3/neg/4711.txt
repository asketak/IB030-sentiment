Počas pozerania a asi aj po dopozeraní filmu som si hovoril, škoda, že to nedali inému režisérovi. Myslím si, že scenáristi sa mali stretnúť s niekym schopným, povedať im svoje nápady, dať s tou osobou hlavy dokopy a vytvoriť solídny scenár a dať dokopy skutočne vynikajúci film. Pretože si myslím, že je tu toľko nápadov, že je to až škoda, že film vychádza ako chaos a nie úplne najlepšie. Mal som chvíľku dokonca pocit, že to dopadne absolútne katastrofálne, no na druhú stranu oceňujem snahu tvorcov priniesť do žánru niečo nové a vyhrať sa s tým. Len to chcelo trošku iný tím. Okey, povedzme si najprv čo sa mi páčilo. Záverečná tretina je podľa mňa skutočný highlight filmu, kde sa konečne trošku viac dozvieme a sú tam skvelé scénky, kde jedna zahŕňa kino s absolútne najúžasnejšie vyzerajúcimi hippie 3D okuliarmi aké som kedy videl a páči sa mi aj ich funkcia. Bez nich sa film pozerať nedá. Jess je podľa mňa celkom zaujímavou postavou a vidieť jej emócie zapĺňať film stojí za to. Lebo neustále sa menia a dozvedáme sa o nej trošku viac. Izzie Steele sa snaží dať svojej postave trošku hĺbky , no myslím si, že mohla sa miestami snažiť trošku menej, lebo niektoré jej dialógy sú veľmi zvláštne napísané a vyznievajú trošku divne. Celá časť v nemocnici je podľa mňa dosť dobrá a zaujímavá, rovnako aj momentky v planetáriu, ktoré vyzerajú super a aj postupné rozuzľovanie príbehu nie je najhoršie. Je vidno, že si tu niekto dal záležať na tom. A to oceňujem. Ale prvá polovica filmu je skutočne nudná a maximálne nepochopiteľná a divná. Veci sa dejú asi len pre to, aby sa diali, nič dokopy nedáva zmysel a jediné čo sa nám vysvetlí je fakt, že sa niečo deje. Trošku blbé, ale okey, dokázal by som to vziať. Občas som mal ale pocit, že samotní autori nevedeli čo s niektorými scénkami, tak ich proste niekam len dali. Občas je dokonca aj obraz divný a neviem či to bolo cieľom, alebo sa tam dostala nejaká chyba a na záver si povedzme, že vizuálne efekty tohto filmu sú skutočne hrozné. Najmä keď niekde nastane výbuch alebo prichádza tornádo. Okrem toho ešte tu máme jednu postavu, ktorá vyzerá ako sused pedofil, no nikdy sa o ňom nič nedozvieme a je tu viac-menej len do počtu. Takže stojím si za tým, že prerobte tento film. Dajte ho nejakému profesionálnemu režisérovi a dobrému tímu scenáristov. Predajte im to alebo aj darujte, nech to prepíšu na film, ktorý by som si určite pozrel a bol zvedavý kam sa vyvinie. Pretože nápady aj potenciál to rozhodne má. Ale ešte treba doladiť aj všetko ostatné. A napriek môjmu hodnoteniu to aspoň zakončím pozitivnou myšlienkou: "Som ale úprimne rád, že som tento film videl aspoň raz." Hodnotenie: C-
