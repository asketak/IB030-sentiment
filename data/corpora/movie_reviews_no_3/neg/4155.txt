Partia dlhoročných priatelov sa po dvoch rokoch stretáva, aby si užila spoločný večer. Spoznajú aj niekolko nových členov a dobre sa bavia. Teda až do chvíle, kedy jeden z nich prinesie notebook a na ňom pustí zvláštne video o sekte z Mexika. V tej chvíli začne mať Will zvláštny pocit, že tento večer je niečo iné, ako len obyčajná schôdzka kamarátov po dlhom čase. Keďže však trpí psychickými problémami, nikto mu neverí. Sú naozaj všetci priatelia v ohrození, alebo sú to len výplody Willovej pomätenej mysle? - Tak toto neskončilo velmi dobre. Už od začiatku je dej úplne slabý, vzťahy katastrofálne vykreslené a všetky postavy zahrané bez akejkolvek prídavnej hodnoty. Najhoršie je to, že keďže pozerám všetky horory bez informácií a trailerov a vždy až do úplného konca, čakám vždy na ten velkolepý moment, kedy má prísť vyvrcholenie. To v The Invitation však príde tak neskoro a je tak nekvalitné, že už nemôže nič zachrániť. Tešil som sa aspoň na nejaký obsiahlejší bodycount, keďže hercov bolo plno, ale nič výrazné sa nedostavilo. Tiež som sa tešil na nové neopozerané ženské tváre u hororu, pretože väčšina moderných Scream Queens má v poslednej dobe mierne volno, ale nikto zaujímavý sa tu nenašiel. Za pozornosť však stojí chlapček Aiden Lovekamp, ktorý sa objavil v niekolkých hororoch posledných rokov a ak sa bude tohto žánru držať, môže z neho vyrásť velká hviezda. The Invitation je však velmi slabým hororom, takže si zaslúži aj velmi slabé hodnotenie. + herec z World War Z + herec z Nocturna + herec z Martyrs + herec z American Horror Story: Hotel + herec z Circle + herec z Paranormal Activity 4, Cooties, The Boy a Paranormal Activity: The Ghost Dimension
