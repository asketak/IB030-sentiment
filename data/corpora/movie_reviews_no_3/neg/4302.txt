Holy dog shit, už som asi fakt príliš starý, zlý a zahorknutý na takéto niečo. Keď som bol krpec, SW ma celkom bavili a bol som fanúšik (hoci ani zďaleka nie tak "zažratý" ako niektorí iní). S odstupom ma tie filmy už v podstate nezaujímajú. Uznávam ich plusy aj mínusy, ale už som z toho takpovediac vyrástol. Epizóda VII ma teda príliš nezaujímala, ale vravel som, že keď už nič, tak si aspoň užijem dobrý oddychový blockbuster. Ó, aké naivné. Tak si to rozoberme. Triky a vôbec technické aspekty sú absolútne perfektné a nemám proti nim žiadne výtky. Abramsovi sa krásne podarilo nadviazať na poetiku pôvodnej trilógie, ohromne potešilo, že pre mimozemšťanov použil opäť staré dobré masky, CGI zbytočne nerušilo a bolo použité citlivo. Scenár. Scenár je... bieda. Totálna. Autori vzali NOVÚ NÁDEJ, zmenili postavy a názvy, niekde pre istotu aj pohlavie a farbu pleti, trošku to zamiešali a hurá, ideme tvoriť dejiny! Tak určite. Nostalgia vám film nezachráni, milí tvorcovia! Celý film je šialene predvídateľný a bez napätia, kedy sa na to síce pekne pozerá, ale nie je v tom nič, slovom N I Č nové, inovatívne, originálne... Postavy sú síce potenciálne zaujímavé, ale nejakému podrobnejšiemu kreovaniu charakterov sa tu nikto nevenuje. Scenár je skratkovitý, miestami vyložene hlúpy a k pôvodnej trilógii vlastne dosť neúctivý. Ako to, že sa Impérium/Prvý rád/whatever dostali zase k moci? Ako to, že nikto nevie, kto sú Jediovia? Záporáci vyzerajú trápne, chovajú sa trápne a majú trápne mená. Kylo Ren nosí masku asi preto, že je to povinná výbava každého temného pána. Keď si ju ale zloží, všetok rešpekt ide do hája. Tento necharizmatický blbeček má byť obávaný Sithský lord?! Ha, ha, tak to hej. Plus, to čo predvádza v záverečnom súboji na meče musí každého až urážať. A jeho poskokovia sú len bandou nechcene smiešnych, neschopných idiotov, ktorí sa zase nechajú vyhodiť do povetria, ako bezmocní školáčikovia. Toto je teda ten diktátorský Prvý rád, pred ktorým sa trasie celá galaxia. Aha. Pretože vo filme si zvyšky Odboja proste sadli za stôl, vymysleli plán a ešte do večera celý Prvý rád poslali doprdele a ani to moc nebolelo. Nové hlavné postavy. Rey je sympaťáčka, bohužiaľ jej postava trpí pod skratkovitým scenárom. To, že sa za jeden deň naučí ovládať Silu a bojovať so svetelným mečom pôsobí dosť debilne, aj keď je akože „vyvolená.“ Finnove hlášky neboli vtipné. Chémia medzi ním a Rey neexistuje, ale to ani medzi ostatnými postavami. Starí známi. Nezájem. Han pôsobí unavene, Leia otrávene a C-3PO je opäť na päsť.___Takže ako eye-candy dobré, ale to je málo. Rozumiem, fanatici SW budú vystriekaní už len keď sa objaví „A long time ago...“ a rozoznejú sa známe tóny. Ale mne len nostalgia nestačí. A tento film nie je o ničom inom, bohužiaľ. Nejde si svojou cestou, nemá vlastný ksicht. Chce len potešiť fanúšikov. Okej, misia splnená, ale nazývať to filmovou udalosťou dekády? Snívajte ďalej.
