Opäť si budem pripadať ako oplan, nedorobok, pokušiteľ, naháňač či niečo také, ale ten bod, hviezda je za Anu de Armas, z ktorej by som urobil asi 700 záberov na prvý krát (pre archívne účely, pre ministerstvo samozrejme). Dobre nasvietená, s fenomenálnym účesom a emotívnym hraním. Ostatné je šok. Nemá význam plávať proti prúdu a tvrdiť, že film je úderný, kvasný, nabitý porciami mysteriózna a serióznej krimi. Ohromná nuda nekončiacich rozmerov, kde dve dejové línie sú úplne nezávislé a nepretnú sa osudovo ako u Innaritua. Krimi v podstate ani nevedie nikam, aspoň tá nábožnosť sa v poslednej 5-10 minútovke mení na rozuzlenie. Ináč slabota, bez hudby, zvuku, strihu, kamery, réžie. Ten si naložil na plecia veľké sústo, ktoré nemohol ustáť. Nevedno odkiaľ všetko prišlo a nevedno kam smeruje. Nútenie, a to silové, kazí radosť z filmu. Všetko bez vysvetlenia, vyšumené do totálneho prázdna. Márna útecha. Ten záblesk dobrej idey tam je, námet nemusel byť zlý, len jeho bezduché spracovanie. Film v položke zabudnutia. (videné 18.04.2016, BDrip)
