První absurdní Cohenův počin není ještě tak šokující jako ty následující (Borat, Bruno, Diktátor či nový Grimsby) Stále mě to místama pobavilo a začal se projevovat charakteristický Cohenův bláznivý humor, který není pro každého. Je to velmi sprosté, nekompromisní, vulgární, rasistické, sexistické, pornografické, násilné a se svojí babičkou byste do kina na to asi nešli. Film je naštěstí tak krátký, že se nezačnete nudit stále blbým dementem Ali G, který právě svým nepředvídatelným chováním působí vtipně a já mu to žral, i když některé momenty (obzvlášť ty sexuální) byly na mě moc a divil jsem se, jak tohle vůbec někdo mohl povolit. Budiž se tak stalo. Aspoň je to originální, co tu předtím nebylo. Možná v mnohem lehčí verzi tento ironický humor použili také Monty Python v 70. letech, který nemá obdoby. Vidět ale respekt budícího Charlese Dance, jak tancuje v dámských šatech, byl pro mě šok, když jsem si uvědomil, jak seriózní roli hrál ve Hře o trůny jako hlava rodiny Lennisterů. Divím se, že ho Cohen do této role ukecal, chudáka. Hodnotím tak 50%, protože další Cohenovy filmy se  mi líbí o třídu výš. Kdyby to nevypadalo tak amatérsky natočené, hodnotil bych lépe.
