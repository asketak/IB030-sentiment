Největší Arnoldův kulturistický konkurent se nakonec stejně jako rakouský kolega dostal do světa řeckých mýtů. Ovšem svět, ve kterém se tento film odehrává, se od toho typického starověkého liší. Bohové tu nežijí na Olympu, ale na Měsíci, král Mínos nevládne Krétě, ale Atlantidě a Herkules není syn Diův, je stvořen z čisté energie. Film pojednává o tom, jak Herkules bojuje s roboty, které na něj posílá zrádná Daidalosa, bytost z jiné dimenze, která chce zničit bohy. Hrdinný rek musí projít tartarským peklem, celou Afrikou či Krétským mořem, aby ji zastavil. Je velmi vtipné sledovat, jak tvůrci dokázali vyrobit filmové triky úplně z čehokoliv, například ve scéně, kdy medvěd zabije Herkulova adoptivního otce a rozzuřený syn bestii mrští na nebe (čímž stvoří souhvězdí velké medvědice), je použit plyšový medvídek. Vtipných momentů je ve filmu spousta, až si říkám, zda-li si celá italská squadra nedělala legraci zcela záměrně. 1*
