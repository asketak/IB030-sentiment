Henry Cavill v hlavní roli? To už mě samo o sobě přimělo podívat se na dílo Guye Ritchieho, přestože jsem ho dlouho odkládal. Teď vím, že z dobrého důvodu. S původním seriálem nemůžu srovnávat, každopádně film mi přišel jako špatná parodie na staré bondovky. Příběhová stránka slabá a v závěru naprosto zabitý potenciál. Akce bylo na tento druh snímku žalostně málo a nejlepší scénu si dvojice hrdinů odbude hned na začátku. Příjemným osvěžením je přítomnost dánské herečky Alicie Vikanderové, jež je velice půvabná a zároveň umí přesvědčivě hrát, stejně jako obsazení Hugha Granta v neobvyklé roli přihodilo kousek hvězdičky v hodnocení. Nicméně nebýt již zmiňovaného Henryho, zřejmě bych se k smrti nudil, protože například jeho parťák v podání Armieho Hammera hrál tak toporně, až se mi chtělo brečet. A bohužel ne smíchy. Komediálních prvků zde pár bylo, každopádně nevím, zda spíše snímku neuškodily. Ale abych na film neházel jenom špínu, u scény s trezorem jsem se zasmál, jen co je pravda. Hudební doprovod unylý a nezajímavý, ničím výrazný. To, že agenti měli k dispozici tucet vynálezů, které sotva v době zasazení mohli mít neřeším, vždyť i ten James Bond a jemu podobní jich měl nespočetně :D:D:D.
