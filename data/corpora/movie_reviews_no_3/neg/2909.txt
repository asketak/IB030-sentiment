Jak začít?    Asi tím, že když byly na internetu na tento filmy trailery, říkal jsem si, že na to zajdu. Vypadal zajímavě a něco mě na něm zaujalo. Nějak z toho sešlo a do kina jsem na to nešel. A dnes, po třičtvrtě roku, jsem ho viděl, jelikož mi ho připomněl jeden známý. Děkuji Bohu, že jsem na něj tehdy nešel a že jsem za něho ty peníze nedal.    Film nám ukazuje partičku teenagerů, kteří si jednoho večera jdou zavolat na skype. Něco se ale zvrtne a jeden po druhém čelí útokům "hackera" (tak tomu říkali, než zjistili, že to je někdo, kdo není mezi živými). Skype nesmí opustit nikdo z nich, jelikož tam jsou drženi někým, kdo jim vyhrožuje, že umřou, pokud zavěsí.    Všichni začínají panikařit, počítače značky Apple jim nereagují, píše jim na Facebooku někdo z účtu jejich mrtvé kamarádky a k tomu všemu, když někdo (po dlouhé době se něco děje!) umře, jim signál začne blbnout a vidíme z toho úplné h*vno, jen částečné obrazy nějakého masakru. A to jsem si myslel, že v té Americe mají celkem slušné wifinky - zřejmě ne ale..   Tu jednu hvězdičku nedávám za příběh, ani za atmosféru, jelikož jsem se nebál a nebyl jsem vůbec napnutý, ani za zpracování, které tu nudu nenahradí, ale za scénu masakru Jessicy, které se kouřilo od úst, když jí tam duch mrtvé dívčiny nacpal rozžhavenou žehličku na vlasy ;-) To bylo celkem úsměvné a jediný moment z celého filmu, který jsem si zapamatoval. :-)   Takže! Celkově hodně slabé, a pokud se k tomu v budoucnu znova dostanu, vyhnu se tomu obloukem, jako jejich společné konverzaci, která mi spíše připomněla emočně vyčerpávající verzi hry KDO LŽE, VYPADÁVÁ!
