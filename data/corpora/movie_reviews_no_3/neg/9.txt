Nejhorší hudební videoklip všech dob? Pravděpodobně ano. Komentovat hudební stránku klipu nemá příliš smysl. Drtivá většina popové hudby mě svou neskrývanou prostoduchostí zcela irituje a ne jinak tomu bylo i tentokrát. Avšak ještě mnohem více než nenáročný pop mě irituje laciný horor. Jakožto hororový odborník jsem tak byl při sledování Thrilleru svědkem zhmotnění té nejčernější noční můry a to bohužel vůbec nemyslím jako kompliment. Noční můry, v které se popová linka stala ústředním motivem hororu plného mizerných triků, hereckého přehrávání a rádobyparodických scén.
