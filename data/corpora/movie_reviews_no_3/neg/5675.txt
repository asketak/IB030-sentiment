Himalájské scenérie jsou dechberoucí a ani herecké výkony nejsou vůbec špatné. Bohužel ale tvůrcům nedošlo, že když budou hlavní postavy většinu filmu schovány za tmavé brýle, kapuce a sněžné bouře, bude mít divák problém se orientovat jen podle barvy bund a batohů. Děj je místy úplně zmatený a tak v nejvypjatějším okamžiku filmu má divák jen jakous takous představu o několika postavách a o tom v jak velkém průseru plus mínus jsou. Ale není šance orientovat se v celém zúčastněném davu toužícím po smrti umrznutím a ještě sledovat pohyb jeho jednotlivých protagonistů po mapě Everestu. To vyvolává jistou lhostejnost k osudům postav, páč divák stejně nemá přehled, jestli mají nebo nemají šanci.
