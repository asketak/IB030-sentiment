Och. Och. Och. Ako začať? Och. Ešte teraz si dokážem vybaviť pocity, keď WB ohlásilo tento film. Ten hype, ktorý sprevádzal každý jeden obrázok, každú jednu informáciu, každé jedno oznámenia. Prvý trailer ktorý bol absolútne fantastický BvS v slovnom súboji; napätie rástlo, rovnako ako očakávania. A zrazu sa niečo pokazilo. Z ničoho nič nastal súdny deň, počas ktorého sme dostali trailer, ktorého obsah bol v podstate celý, celučký film. Až do minulého týždňa, kedy som bol na premiére, som si hovoril (nahováral), že to všetko nebolo; že Zack má pre nás ešte niečo uschované; že to bude film, ktorý zaženie tú nevýraznú chuť ktorý v mojich ústach zanechal Muž z oceli (to vyznelo divne, ale nechám to tak). Prišiel deň premiéry. Usadený s očami upretými som dúfal v dobrý ba až skvelý film. Nakoniec som odchádzal sklamaný, bez štipky radosti ... naštvaný. Ale asi by bola fajn zhrnúť všetko to čo ma do takéhoto stavu priviedlo. Začnem tým dobrým. Ben Affleck ako Batman - WOW. Absolútna spokojnosť s ním, a úprimne aj s celou solo Batmanovskou časťou filmu. Gary Oldman taktiež skvelý ako Alfred, keby bol toto samostatný film s Batmanov asi by som bol aj spokojný. Najlepšia časť Supermanovej časti? Amy Adams vo vani; a tam tie klady hneď aj skončia. A s Amy Adams začnem aj negatíva. Jej úloha vo filme bola o ničom. Mnohokrát mi prišlo, že scenáristi sa ju snažia vtesnať do nejakých scén len preto lebo je to Lois Lane a snažili sa ju urobiť relevantnou, po väčšiu časť filmu. Ďalej si nedokážem pomôcť, ale cítim sa neuspokojený samotným súbojom týchto dvoch komixových megalomanov. V komixe som si ho užil viacej, ako na plátne. Bol brutálny, ťali sa hlava-nehlava; lenže bolo to dosť krátke(?) a aspoň ja ako divák, okrem toho, že to potešilo oko, som z toho nemal nič viacej. A keď to do tohoto momentu bolo vcelku vážne, držalo si to nejaký tón, prišla Doomsdayovská ničiace extravaganza, ktorú nezachránila ani prenádherná Gal ako veľmi cool Wonder Woman - ktorú by som tiež pridal na zoznam pozitív - ktorá bola do filmu vtesnaná až moc nasil na môj vkus. A keď hovoríme o "vtesnaní na silu" - email od B pre WW. WTF? Facepalm, ktorý pocítila moja tvár ešte je stále vidno na mojom čele. Moje pocity z tejto scény absolútne dobre opisuje v jeho SPOILER recenzii Chris Stuckmann. Batman v Superman: Dawn of Justice, mi prišiel veľmi ako The Amazing Spider-Man 2. Prečo? Oba filmy sa snažili, založiť univerzum na ktorom sa bude stavať, bez toho aby sa sústredili na to aby urobili dobrý film. Áno film je technicky zvládnutý na jednotku, i keď je tmavý ako útroby análneho otvoru, nevadí. Hudobné motívy mi ešte teraz znejú v hlave. Spokojný som bol aj s hereckými výkonmi: spomínaný Gary Oldman, Ben Affleck, Holly Hunter, Laurence Fishburne, dokonca aj Jesse Eisenberg do istej miery, ktorého výkon mi skôr pripomínal Jokera než Lexa Luthora. Lenže ten scenár. Ten prekliaty scenár v ktorom muselo byť všetko a nakoniec z toho nemám nič. Všetko čo som chcel bol dobrý film, ktorý si užijem, a dá mi nádej v DC Universe. Všetko čo som dostal bolo pár dobrých scén v nekompaktnom bordeli. Veľmi som chcel mať tento film rád. Čo už.  P.S. Suicide Squad prosím nesklam ma, lebo srdce mi už kvôli DC puklo niekoľkokrát. Nebuď, posledným klinčekom do rakvy.
