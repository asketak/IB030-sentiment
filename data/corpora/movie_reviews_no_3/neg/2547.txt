Jak to může dopadnout, když se naši milí čeští filmotvůrci rozhodnou natočit pokračování k něčemu, co sklidilo velký úspěch před celými 40 lety? V první řadě, působí to celé lacině - efekty těžce digitální, jako by nestačil rozpočet. Humor absolutně nefunkční. Jakýkoliv pokus o nějakou „dobrou hlášku“ evokoval výstup zkrachovalého komedianta a následné ticho v sále. A buď jsem to tam viděl/slyšel jenom já, ale nejednou padla narážka sahající až do trochu perverzního humoru pro dospělé, která nevím, zda byla původně zamýšlena, ale skutečně tomu nijak nepomohla, naopak. Dějově těžce hloupé. Některé dialogy byly úplně mimo skutečně dění na obrazovce. Postavy byly vesměs jen figurkami pro vyplnění rádoby vtipných vložek a absolutně pak nezáleželo na jejich dalším osudu. Ne, prostě ne, tohle není povedený film a už vůbec ne pokračování něčeho jinak tak uznávaného. Jistá malá hodnota ve formě odkazů a nostalgie tam je, ale to je tak všechno. Sice jsem se u toho nějak extrémně nenudil, ale vidím v tom tu nedotaženost a vůbec i zbytečnost.
