Pořád se mi nechce věřit, že je tvůrcem filmu Woody Allen. Woodyho mám ráda především pro jeho humor - dokáže si dělat legraci ze všeho, nejvíce pak ze sebe. Ale Jasmíniny slzy jsou dramatem smutným. Smutným i pro diváka, protože je ochuzen o to slíbené něco-někde-nějak. Přitom v hloubce tématu jde o skvělé vykreslení osobní krize, nelogického uvažování a neřešitelné krize vzniklé naprostým odmítnutím sebereflexe - a to vše ještě navíc důvěryhodně vykreslí úžasná Cate Blanchett. Jenomže najednou zjistíte, že jen dobré téma a dobrá herečka nestačí, když je celý snímek jen slupka bez sladkého jádra (pudla?), protože pořád dokola jen nastiňuje, ale nic neřeší a nakonec, ruku na srdce, ani moc nepřináší. Celou dobu si říkáte, že je to docela dobré, ale..Ale..Alle..Allen to prostě není a v žánru bez vtipu, do kterého se snažil vtěsnat, nevyniká.
