Viděl jsem jeden díl, konkrétně tři scény. 1. Praktický květináč z podprsenky. Do každého košíčku dáme mikrotenový sáček a do každého kytičku s hlínou. Podprsenku zavěsíme za ramínko a to můžeme pověsit, třeba na zeď. To je pohled, co? 2. Kurz pro mladé kutily. Tohle je nová vrtačka a tohle je stará vrtačka. U nové vrtačky můžete nastavit spoustu věcí, u staré ne. Tady máme několik vrtáků a hádejte, na jaký materiál se používají. Už někdo z vás někdy vrtal? Všichni? Tak si zkusíte vyvrtat díru do prkna. Výborně, všichni jste to zvládli. 3. Wargamming. Obchod kdesi v Praze narvaný krabicemi s díly plastových vojáčků pro stolní bitvy. Adam si jednu figurku postaví a my si zatím s promoterem (rozuměj vedoucím obchodu) pokecáme o tom, jaká je to úžasná zábava, jak si můžeme figurku sestavit, namalovat a poskládat si takhle celou armádu a jaká jsme báječná komunita. Pro zajímavost, pět figurek stojí zhruba 500 Kč, celá armáda vás vyjde asi na 3000-6000 Kč a dle slov promotera vydrží tuším zhruba rok. Toť zábava pro každého. Adam je tam jen proto, že je vnukem Přemka Podlahy a kde vzali toho druhého, vážně netuším. Oba jsou to ale kutilové k pohledání.
