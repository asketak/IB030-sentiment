Výborný dokument. Přibližuje život bábušek v nelegální zóně, ze způsobu jejich obživy je jasně zřetelné, že z radioaktivity si vůbec nic nedělají. Všechny hýří úžasným optimismem (dokumentu to dodává úžasnou jiskru a humor) a to i přesto, že nežijí spolu ve vesnicích, jak by si mohl člověk myslet, ale každá žije na samotě a jen občas se navštěvují. Naproti tomu je zde zahrnut také jiný druh nelegálního pobytu v této zóně a sice hráči počítačové hry, kteří cítí, pro mě ze zcela nepochopitelných důvodů, potřebu tuto oblast navštívit a na internetu se pak pochlubit videi, kde například popíjejí radioaktivní vodu z bezprostřední blízkosti elektrárny. Autorky však nezapomínají ani na pohled vědců, kteří občas bábušky navštíví, aby odebrali vzorky půdy, vody a plodin, nebo na paní, které za bábuškami dojíždějí, aby jim přivezli důchod, trochu jídla nebo prostě zjistily, jak se jim daří. Dokument mě nejen obohatil, ale i pobavil. Moc všem doporučuji.
