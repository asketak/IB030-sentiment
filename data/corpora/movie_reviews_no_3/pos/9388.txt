Naprostá pecka! Už First Class trochu napravila trpkou pachuť po tom směru, kterým se ubíraly poslední X-men filmy (Last Stand, Origins). Days of Future Past dílo dokonalo a dalo toužený knock-out nepříliš povedené trojce. In your face Brett Ratner. Už dlouho nepamatuji tak skvěle zobrazenou tíživou a depresivní post-apo atmosféru jako právě na začátku Days of Future Past. I takový Snyder by se mohl jedné či dvěma věcem přiučit. V kombinaci se scénami z minulosti to funguje skvěle, Sentinelové jsou jako tišší a efektní zabijáci správně děsiví a akorát to skvěle dokresluje fakt, že tohle není jakási válka, ale čistý a zoufalý boj o vlastní přežití. Nutno říct, že ve většině případů boj neúspěšný. Střídání mladého a starého hereckého dua je pak jakési pomyslné předání žezla do dalších let pro další filmy. McAvoyem jsem si ještě ve First Class nebyl úplně jistý, ale tady mě přesvědčil že na to naprosto má hrát postavu Xaviera a vůbec veškeré přechody mezi mladými a starými herci člověk vnímá velmi přirozeně a že se jedná o jednu a tu samou postavu filmu naprosto věří. Závěr a celé finále je také ve velkém stylu, tudíž očekávání pro další filmy je zase opět jako kdysi over 9000.
