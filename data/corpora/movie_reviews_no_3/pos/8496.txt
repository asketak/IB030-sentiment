Ženská pozemná armáda (WLA) bola britská civilná organizácia vytvorená v 1. aj v 2. svetovej vojne. Slúžila k vyplneniu voľných miest na farmách po chlapoch povolaných do armády. V 2. svetovej vojne bola zmobilizovaná táto ženská armáda v roku 1939 a trvala až do jej oficiálneho rozpustenia  21. októbra 1949. V roku 1944 pracovalo na farmách po celej krajine takmer 80 tisíc žien. Robili všetky poľnohospodárske práce, od jazdy na traktore, dojenie kráv, kosenie a mlátenie obilia. Taktiež pracovali v lesoch pri výrube stromov ale aj v rybárstve pri výlove rýb. Po skončení vojny za svoju službu vlasti neboli ocenené, dočkali sa ho až v roku 2008.
