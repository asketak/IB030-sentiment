Prvý a doteraz najlepší vážny film Sama Raimiho (série Evil Dead a Spiderman). Talentovaný režisér upustil od svojho agresívne štylizovaného rukopisu a sústredil sa výhradne na atmosféru, dej a postavy. Príbeh troch ľudí z vidieka, ktorí náhodou nájdu lietadlo plné peňazí, sa stal dielom vyzretého filmára s veľkou budúcnosťou. Myšlienkovo aj emočne mimoriadne silný záver je čerešničkou na torte tohto vynikajúceho thrilleru, miestami pripomínajúceho Fargo. Oscarové nominácie za adaptovaný scenár a herca vo vedľajšej úlohe (Billy Bob Thornton) plne zaslúžené.
