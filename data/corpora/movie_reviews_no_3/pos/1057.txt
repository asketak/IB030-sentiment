Pokud jsou ještě v Indii další režiséři kvality Satjadžita Raje, pak mám opravdu co dohánět. A rozhodně tu nejde o exotiku árjského světa (jeho filmy jsou zřejmě zaměřeny na horní vrstvy indické společnosti: bílý pán a paní (Árja), černý sluha (původní obyvatel Indie)), jde o film jako takový. Rajův tradičně autorský film (příběh, scénář, režie, hudba) se váže k věčnému problému jinakosti a cizosti. U Raje nejde o absurdní cizost ve světě a ve společnosti jako u Camuse, nýbrž "jen" o dočasný návrat ztraceného syna (křesťanský termín "prodigal son" se objasňuje anglicky - dříve se v Indii mluvilo prákrty při věcech profánních a sanskrtem ve věcech sakrálních - dnes zřejmě už sanskrt vytlačila angličtina). Přesto však "cizost" (ne nutně negativní) tu vězí v každém póru, a tak jako by CIZINEC Rajův byl pandánem CIZNCE Camusůva.
