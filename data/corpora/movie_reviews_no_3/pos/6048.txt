Pixar si dává oddech. Krásná animace nepřebije slabý příběh, který, až na pár pro děti strašidelných momentů, nenabídne fakt nic nového. Film ale ubíhá velice svižně, takže stopáž se mi zdála ještě kratší, než je ve skutečnosti. Není tam ale ta přidaná hodnota, kterou Pixar vždy ve svých animácích má. Nápad, že asteroid mine Zemi, dinosauři nevyhynou a celá evoluce se bude vyvíjet jinak přímo vybízí k daleko odvážnějšímu projektu, vymýšlení různých kravinek, nových zvířecích druhů apod. To se mi zdálo hodně odfláknuté. Zbyl prostě jenom nádherně udělaný příběh o málo zajímavém putování nesourodé dvojice za svými blízkými.
