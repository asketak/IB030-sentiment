Mladý pár sa nasťahuje do nového domu, aby sa tu pred príchodom ich potomka na svet udomácnil. Z ich nového príbytku majú perfektný pocit, ktorý kazí len jeden detail. Tým je nechutný a mrzutý domovník, ktorý sa tvári, ako keby o dom vôbec nejavil záujem. V skutočnosti je však tento dom najdôležitejšou súčasťou jeho života a jeho nájomníkov sa snaží spoznať do najmenšieho detailu. Využíva k tomu však velmi nezvyčajné metódy, ktoré mu pomáhajú naplniť jeho zvrátené túžby. - Zo začiatku mi pripadal 13 Cameras ako horor, ktorý nedokáže ponúknuť nič nové a tak som myslel, že ma velmi nepobaví. Postupne sa to však velmi kvalitne rozbehlo a mal som z toho na konci parádny pocit. Napätie funguje perfektne, čo má na svedomí hlavne postava totálne nechutného domovníka, ktorého zápach dokážete cítiť aj cez obrazovku. Táto postava je dokonale zahraná a perverznosti v jeho podaní sú velmi uveritelné. Ostatné postavy zahrali svoje úlohy taktiež uveritelne, takže som s hereckými výkonmi spokojný. Romantická zápletka a problémy vo vzťahoch fungujú prekvapivo velmi dobre, čo sa u hororu často nestáva a táto zložka ma väčšinu skôr otravuje. Pridanie tehotenstva sa v poslednej dobe vyskytuje u hororov pravidelne, lenže v 13 Cameras malo tehotentvo konečne nejakú hlbšiu myšlienku. V 13 Cameras sa tvorcovia s kamerou naozaj vyhrali a všetka práca s technikou sa mi páčila. Napriek občasnému použitiu Found Footage prvkov bolo všetko prehladné. V neposlednom rade musím pochváliť intenzívnu hudbu, ktorá pomáhala budovať napätie a sedela mi úplne výborne. Presne kvôli takýmto prekvapeniam som velmi rád, že nepozerám žiadne trailery a horory pozerám bez akýchkolvek informácií, pretože potom by som sa zrejme zaradil medzi miestnych dementov, ktorí pozerajú každý trailer a čítajú každú zahraničnú recenziu a potom tu vyplakávajú, aký to bol slabý horor a dávajú slabé hodnotenia.
