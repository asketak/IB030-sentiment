Petr mně hodnocení filmu rozhodně neulehčil a váhání mezi čtyřkou a pětkou bude trvat možná i po další projekci, ale ke pětkám to teď momentálně má dál než ke čtyřkám. Režiséra jako je Petr Václav tenhle národ, zejména voliči našeho prezidenta potřebují jak prase drbání. Když totiž přemýšlíš bez kontextu a potřebných informací jen tupým získáváním zkratkovitých informací z TV Nova, Blesku a spol. dopadneš jak postava Miroslava Hanuše "na naší straně je morální právo" ...v kontextu s činem, který tomuto výroku předcházel bych řekl, že se jedná o jeden z nejsilnějších momentů současné kinematografie a nádherně zpracovaný vysledek toho, kam až může vést lidská zloba. Petr se nebojí silných sociálních témat a bušit je do lidí. Zdejší bušení ještě navíc vyšperkoval hodně drsným humorem. Důvod proč váhám nad svejma pětkama je vyhrocenost některých situací, postav a dialogů, ale ono to do celkovýho vyznění filmu pasuje. Na rozdíl od Cesty ven, zde Klaudie předvedla skutečný herecký výkon a obstála. U ostatních (Roden, Vlasáková, Hanuš) nepochybuj, jsou zkrátka dokonale přesný. Jsem rád, že nám pan režisér vysvětlil občasnou změnu barevnosti filmu, protože bych jinak měl nad tímhle otazník, ale to jen na okraj. Podstatnější než barva filmu je jeho sdělení a za to je vysoké hodnocení prostě po právu.
