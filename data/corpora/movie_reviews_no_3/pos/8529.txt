Na tenhle film jsem dlouhé roky čekal - aniž jsem to věděl. Když jsem se o něm dozvěděl poprvé, jen jsem se pobaveně uchechtnul, protože mi to přišlo jako vtipný bizar, chtít natočit něco takového. Když jsem to ale viděl naživo v kině, spadla mi čelist úžasem až na zem - ten film je něco jako splněný sen, který jsem nikdy neměl - a o to víc mě dostal. Už podle traileru jsem věděl, že z toho filmu budu omdlévat nadšením, ale nečekal jsem, že to bude až taková mrda - a to nejenom proto, že je to první film na světě natočený kompletně z pohledu první osoby (a tím pádem po dlouhé době něco SKUTEČNĚ nového). V tom filmu je přesně všechno to, co člověku jako já stačí ke štěstí - hromada B-R-U-T-Á-L-N-Í-H-O násilí, černého humoru, vystřelených mozků a nahatých krásných holek, s božskou Haley Bennett v čele. Je to neskutečná sranda a naprosto šílená a zběsilá akční jízda v neuvěřitelném tempu, která je dokonale odtržená od reality - a proto ji miluju a všem, kteří sdílí můj filmový vkus, ze srdce doporučuju. Fakt mi to strašně sedlo a mám z toho filmu pocit, že ho natočili naprostí blázni v tom dobrém slova smyslu - pro další blázny, jako jsem já, kteří to docení. Není to film pro každého a hromada lidí by se mu měla z dálky vyhnout, ale pokud patříte mezi fanoušky stříleček a podobných akčních her, pak by měl být Hardcore Henry sázka na jistotu. První i druhý Hitman se vedle Hardcore Henryho krčí v koutě jako skromná stylistická cvičení - teprve tahle pecka přivedla spojení PC her a filmu k dokonalé syntéze a vytěžila z obojí maximum. Za mě bezvýhradné nadšení - nic zábavnějšího zatím letos v kinech nebylo.
