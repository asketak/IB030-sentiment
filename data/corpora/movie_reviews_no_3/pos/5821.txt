Zase po dlouhý době anime, kde se atmosféra dala celkem hodně slušně krájet. Po každém dílu jsem se nemohl dočkat na ten další. Příběh má hodně dobrou thriller linku s příměsí nadpřirozena v podobě cestování časem - jenže ono cestování časem tu není přemrštěné a je spíše náhodné, než nějaká schopnost, a z toho důvodu to vystupňovává napětí, protože člověk se na to v příběhu (ani samotný hlavní hrdina) spoléhat. Spousta různých zajímavých zvratů a i ten konec se jim celkem povedl, i když jsem čekal spíše něco více epičtějšího. Hlavní myšlenkou ale asi celého anime byla ono hodnota právého přátelství a nikdy se nevzdat. I tento psychologický motiv tak nějak doplňuje tu správnou atmosféru. Na druhou stranu - spíše moje osobní preference - nějak mi vadilo to prostředí dětí ze základní školy, ale to je jen takovej menší mínus. Animaci bych chtěl hodnotit jako dobrou, ale bylo tam pár detailů, které by mohli být lepší a hudba byla též dobrá, ale spíše tak, že správně podtrhávala atmosféru, než že by jí člověk nějak častěji poslouchal. I přes vysoké hodnocení přesto se mi tohle zdálo jako počin, který stačil vidět jednou.
