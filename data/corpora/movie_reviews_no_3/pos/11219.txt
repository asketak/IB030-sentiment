Nejdřív jsem viděla film a pak až jsem četla Burrougsovu románovou předlohu. Z románu jsem byla velice zklamaná, protože se vyznačuje nekonečným opakováním velice podobných scének a zajímavý je (možná) pouze tím, že byl psán na drogách. Film má naopak, přes svou šílenost, i docela jasný děj: V postavě deratizéra je poznat spisovatel, který se musí oprostit ode všeho (hlavně od své ženy), aby se mohl ponořit do tzv. Interzone a tam "masírovat" brouky a psací stroje. Podobně jako v "Muži z Acapulca" se odehrává hlavní dějová linka v mysli protagonisty, jehož duševní stav může kdykoli vše obrátit naruby. K tomu pro surrealsitického Cronenberga typicky nápaditá výprava a geniálně bláznivý saxofón Ornetta Colemana.
