Nedávno jsem dočetl slavnou knižní předlohu Stephena Kinga a již po pár přečtených stránkách my došlo, že nemá moc smysl srovnávat knihu s diametrálně odlišným filmem. Obě zpracování mají ale to své. Kniha zachází do mnohem větších podrobností a zahaluje čtenářovu hlavu strašidelnými představami, po kterých se zrovna dvakrát dobře neusíná, když pak ještě půl hodiny hledíte do tmy pokoje. Kubrick by musel natočit několika dílnou minisérii, aby tam vecpal úplně všechno. Na druhou stranu je filmové Osvícení řemeslně bezchybným kouskem a graduje stejně nenápadně jako kniha. O to víc vás pak nenasytný Overook pohltí. Jack Nicholson má talent pro vyšinuté postavy jako dar od Boha. Mě vždycky zpracuje už pouze mimikou a satansky pozvednutým obočím s úsměvem Lucifera. Myslím ale, že pravým důvodem ke zcvoknutí byla ukníkaná Shelley Duvall. V postavě Wendy má tedy kniha určitě navrch, aspoň podle toho, jak jsem si ji mohl představovat já.
