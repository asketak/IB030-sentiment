Baloo: "Bagheera, nemôžeš zaviesť Mowgliho do ľudskej osady, oni ho tam pokazia, spravia z neho človeka." Favreau nám priniesol starý známy už asi 100x prevarený príbeh, no pokročilé digitálne technológie mu umožnili zabaliť ho do nového pestrého kabátika a tak nám predviedol asi najkrajšiu a najfarebnejšiu Knihu Džungle. Kostra príbehu sa nijak nezmenila, skôr sa mi zdalo, že zostali len dôležité pasáže a preto som mal pocit, že príbeh krásne ubiehal, žiadna nuda, len to čo tam má byť. Možno trošku málo Kaa, možno málo Balua, ale prečo to nerozviť v pokračovaní? Design sveta bol skutočne malebný, zvieratá boli vykreslené do takých detailov, že tento snímok skutočne nie je pre najmenších divákov a tomu zodpovedajú aj niektoré scény, ktoré boli pomerne násilné aj keď bez krvi. Na záver len dodám, že hudba od Debneya bola famózna a teším sa ako si vypočujem celý soundtrack, zároveň sa veľmi teším na druhú projekciu (už ale doma) pretože v kine som to videl bohužiaľ s dabingom (nebol zlý...ale predsa len dabing kazí originál hlasy).
