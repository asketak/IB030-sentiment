Sympathy for Delicious (hlavní postava má přezdívku Delicious D) stojí za pozornost bez ohledu na to, jaký kdo máme k církvi a zázračným léčitelům vztah. Tohle téma bývá tenký led, ale Mark Ruffalo citlivě rozložil míru pokušení a viny v různých nuancích a naladil k přemýšlení. Učinil tak spolu s charismatickým Christopherem Thorntonem, v němž vidím největší plus. Nevyžádaným darem stiženého vozíčkáře, který může léčit všechny jen sebe ne, hraje úchvatně, možná i proto, že sám je po úrazu na vozíku a hlavně hraje svůj scénář. Obsazení mých dvou oblíbenkyň Lewis a Linney mě k filmu přivedlo a jsem ráda, že nezůstalo jen u toho. Bez zajímavosti není ani přítomná hudba a věnování Ruffalovu bratru Scottovi, který zemřel střelnou zbraní za dosud nevyjasněných okolností.
