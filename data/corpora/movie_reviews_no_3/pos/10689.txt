Zdálo by se, že díky mnoha filmům, knihám, dokumentům a pamětníkům bylo o holocaustu řečeno úplně vše. Ovšem ty nejhorší zvěrstva jsou prakticky nepoznané, nebo přinejlepším tušené, ale "nevstřebané". Postupující americká armáda osvobodila a zdokumentoval utrpení v koncentračních táborech na západě Německa. Šlo o zařízení s různou mírou úmrtnosti, ale v každém z nich měli vězni velkou šanci na přežití. Josef Čapek prožil ve čtyřech táborech bez několika týdnů celou válku (zemřel na tyfus), Antonín Zápotocký přečkal v Sachsenhausenu pět let. Od doby, kdy člověk projel bránou do Auschwitz-Birkenau, do doby než se udusil ve vlhké betonové kobce, uplynuly v průměru zhruba dvě hodiny. Za dalších pět zbyl z těl jen popel. Umíralo tu 20 000 lidí za den. Každý den. Zázraky se děly jen zřídkakdy a i ty prodloužily život maximálně o několik měsíců. Pamětníci z řad odsouzených na smrt v podstatě nejsou. Filmové záznamy z plně funkčního vyhlazovacího tábora pochopitelně také ne. I proto je tento pohled do zákulisí pekla tak cenný. Pět hvězdiček za formu a šest za obsah.
