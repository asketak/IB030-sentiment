Většina remaků, hlavně hollywoodského původu, tupě vykrádá námět, přidanou hodnotu má v nejlepším případě nulovou a využívá herce, kteří na originální ztvárnění postav prostě nestačí. Tohle je ale výjimka potvrzující pravidlo. Možná to bude tím, že tenhle film jsem viděl dříve než originál (já vím, zhřešil jsem), ale já tuhle verzi zkrátka považuji za lepší. Je to nejspíš proto, že původní film už trochu zastaral a také proto, že v roli Pignona se tehdy objevil Jacques Brel, který - a zde souhlasím se samotným Veberem, který o tom psal ve své autobiografii - ve své roli působil spíše zvláštně než směšně, což vůči němu není žádná výtka, ale zkrátka do této role se tolik nehodil. Za to Patrick Timsit zahrál debila naprosto s přehledem, v žádné inteligentní roli jsem ho vlastně zatím ani nepotkal. Navíc tu máme přidanou linku s klukem a holkou a Francoisem Randonim s tradičně výborným Michelem Aumontem. Na rozdíl od první verze se pohybujeme prakticky pouze v interiérech (hotel a psychiatrická léčebna), což výsledku rozhodně neubírá. Jedinou výtku mám k hudbě - ten donekonečna se opakující motiv začíná být velmi brzy otravný. 95%
