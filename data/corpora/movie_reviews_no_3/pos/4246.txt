Perfektní předloha, kde Bats nakope zádel Supernuďákovi se konečně dočkala hrané podoby. Bohužel někomu přišlo, že 151 minut si nevystačí s příběhem Dark Knight returns od Franka Millera a tak na to tvůrci nabalili spoustu dalších DC univerzum představujících postav. Ono to nezní tak zle, a dokonce v traileru to vypadá jako "must see" záležitost. Snyder ale bohužel natočil temný film (doslova), kde v nočních scénách není skoro nic vidět a ještě se řada věcí děje velice nepřehledně. Což je škoda, zejména když už na nějakou akci dojde. Bohužel konfligkt BvS vyžaduje práci s psychologií postav a ta dostává na frak, což je problém ve filmu, kde se má vytvářet jeden z největších konfliktů v DC světě. K tomu ještě Snyder zde neumí pracovat s motivacemi postav a jejich osudy. Vyprávění je zkratkovité a ačkoliv nešetří sny či flashbacky (jak v Lost), tak příběh se vypráví a posouvá dosti náhodně a nesmyslně. Souhra jmen v poslední fázi filmu je opravdu stupidní a neskutečnou ostudou scénáristů. Snyder převedl jeden z nejlepších Batmanových příběhů a zároveň asi nejlepší zvrat v Supermanovo filmové historii. Ačkoliv bych uvítal zcela jiné pojetí a lepší vyprávění je to pořád pro mne coby fandu netopýřího rytíře dobrá látka. Superman dostal po držce vcelku kvalitně a to se cení. Affleck je v roli dobrý, bohužel nemá repliky ani scény co by mu dopomohli k většímu wow u fandů. Cavill hraje Supermana trošku coby Dr. Manhattana z Watchmen a vcelku obstojně pro jistou emoční nepřítomnost kromě několika momentů, hate není na místě. Wonder woman je solidní ale opět představena velice odtažitě bez zřejmé motivace a bohužel dostala málo prostoru. Nedostatek kvalitních scén a nulové péče o postavy v podstatě sráží výkony všech hlavních postav a přesto film je neskutečně zdlouhavý a to je důkaz špatné dramaturgie a scénáře. Snyder prostě nedokázal vytvořit dostatek působivých scén ani v té velice štědré stopáži a naopak natahuje scény, které bych klidně vyškrtal. Opravdovou peckou je Eisenbergův Lex, , bohužel ani u něho netušíme co je tím velkým plánem. Batman v Superman představil řadu nových postav z DC univerza co zatím nemá vlastní film, bohužel většina nových charakterů toto příliš neocení, protože si zaslouží podstatně větší péči než jim Snyder dopřál a v podstatě tímto trpí i samotný Batman a Superman, jejichž střet není tak vyhrocený a očekávaný vzhledem k tomu, že psychologie všech postav je naprosto nepropracovaná a nečitelná. Je to látka, kterou jsem doufal, že někdy někdo natočí, bohužel ale ji dostal Snyder a Goyer s Terriem ji značně znehodnotili. Snadno si dovedu představit dokonalý film, takhle je to jen zajímavý dvou a půl hodinový klip se sympatickými postavami, mnohem zábavnější než konkurenční Avengers nebo X-men, není to ale ani zdaleka zásluha Snydera jako spíše původní předlohy a to vůbec nedostává její kvalitě...
