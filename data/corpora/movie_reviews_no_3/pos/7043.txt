A mě se to líbilo. Zajímavé zpracování historické, poněkud spletité události. Napoprvé se v tom divák může trochu ztrácet, ale dá se to pobrat. Po kostýmní stránce je to další z krásně zpracovaných filmů, skutečnosti se asi taky jakž takž drží, Hilary mám taky rád:). Co mi přišlo trochu vytržené z kontextu věci, byla závěrečná scéna popravy Marie Antoinetty. Bylo to v podstatě bez nějakého bližšího vysvětlení, takže to může vypadat, jako že hlavním důvodem jejího odsouzení a popravy byla tahle aférka s jedním sice skvostným, ale přece jenom šperkem. Ačkoliv tahle záležitost byla jednou ze záminek rozpoutání velké fr. revoluce, rozhodně se nedá říct, že M. Antoinetta skončila pod gillotinou kvůli náhrdelníku.
