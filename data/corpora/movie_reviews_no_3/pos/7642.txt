Naturalisticky natočený film zachytávajúci boje v Severnom Írsku na začiatku sedemdesiatych rokov. Mladý vojak zostane uväznený za nepriateľskou líniou a snaží sa zo všetkých síl dostať späť k svojej jednotke. Všadeprítomné bombové útoky a prestrelky sú však zárukou, že táto cesta späť nebude jednoduchá. Jack O´Connel mňa po filmoch Eden Lake a Unbroken definitívne presvedčil o svojich hereckých kvalitách. Vyplašeného nováčika, ktorý sa ocitol v pekle občianskej vojny totiž zahral viac než obstojne. Režisér si neberie servítky a podarilo sa mu natočiť mnoho autenticky pôsobiacich scén. Či už je to scéna s rozvášneným davom, scény bombových útokov alebo divoké prestrelky. Roztrasená kamera navyše značí, že tvorcovia sa inšpirovali u Paula Greengrassa. Veľmi surová a intenzívna záležitosť.
