"Klasika"   --- ON: Byl to první "animák", který jsem viděl, tenkrát v kině a nadšení do dnešního dne není o kus menší. Když se úžasný nápad setká s výborným provedením vznikají takové mílové kroky jako je Toy Story. Hlasy propůjčené skvělými herci se nedají přeslechnout ani v jedné ze tří jazykových verzí, které jsem viděl (EN, DE, CZ). I když jsem silně pohoršen z komerční stránky kultu okolo Toy Story, ještě toho filmu určitě nemám dost. Jako každý ze tří dílů má svůj specifický nádech. Když divák přestane žasnout nad animací a  nad celkovým výsledkem letité práce studia zbývá ještě dostatečně času na sledování napínavého dobrodružství. Příběh mě bavil od začátku do konce a není scéna, která by vyloženě nudila nebo nepřekvapila nějakým skvělým nápadem tvůrců.    --- ONA: Tomu říkám pěkná pohádka. Z pohledu malého dítěte na Vás působí kouzelný pocit při pozorování živých hraček. Z pohledu rodiče si nemohu vynachválit výchovný charakter tohoto filmu. Vyzvednutí fantazie a nekonečný svět dětské představivosti je úžasný prvek tohoto povedeného projektu. Je na něm znát, že byl publikován v době kdy děti ještě nebyli půl duší online. Ne nejlepší a dost dobrá "Pixarovka".   --- --- FACIT: Jednoznačně evergreen. Každý fanoušek animovaných filmů si nesmí tento kousek nechat ujít a rozhodně doporučuji si obstarat veškeré dostupné bonusové materiály, které jsou rozhodně zajimavé i pro běžného smrtelníka. Celkově i se zážitkem s bonusovým materiálem 82%.
