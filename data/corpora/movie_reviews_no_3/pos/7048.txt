Okno do dvora s upíry. V roce 85 gotické horory od Hammeru už neletěly. Kinosály ovládli Michael Myers, Jason Vorhees a Freddy Krueger v teenagerovských vyvražďovačkách a Fright Night je nádherná pocta tehdy odcházející generaci žánrových herců v podobě Petera Cushinga, Vincenta Price, Christophera Leeho a dalších. Teatrálnost tohohle filmu s komediálním nadhledem odráží klasiky jako Horror of Dracula, The Mummy nebo The Curse of Frankenstein, a pokud patříte mezi jejich příznivce, bude pro vás velmi dojemné sledovat geniálního Petera McDowalla, jehož vyhasínající hvězda a zabiják upírů Peter Vincent (ta narážka je doufám jasná) je protagonista s nejvíce vrstvami, jaký se kdy v hororu objevil. Že se ze snímku stala věc pro úzkou skupinu diváků, je tak vlastně příznačné. Zasloužený kult.
