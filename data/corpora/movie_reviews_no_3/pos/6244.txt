Od New Yorku opět návrat do původních vod vtipu. Hned ze začátku děj nabírá obrátky skvělou přestupkovou akcí, kde Cruchot poprvé zmerčí svou velkou lásku, aby jí před prvním rande pořádně vyhuboval a poučil, jak ohrožuje svým bezohledným počínáním ostatní řidiče. Po pár elektrických výbojích milý Ludovic úplně změní svůj postoj, což se však nedá říct o postoji vůči ostatním četníkům a dospívající dceři. Začíná další várka neodolatelného sekýrování nervního Cruchota, kterého chvilkami obměkčí drahá polovička (a později mu poleze na nervy i ona). Skládání zkoušek na vrchního strážmistra si můžu pouštět pořád dokola se stejným zápalem radosti.
