Shane Black sa pri jeho pokuse previesť na plátno svoju verziu Iron Mana zrejme inšpiroval svojimi niekdajšími scenármi z časov Smrtonosnej zbrane či Posledného skauta, pretože ho po okraj naplnil množstvom náhláškovaných situácií, výbornej akcie a príbehom zaváňajúcim mierne komediálnym nádychom. Tony Stark je z celého Avengers univerza jednoznačne najzaujímavejšou a charakterovo najprepracovanejšou postavou, a samozrejme, že veľkú zásluhu na tom má charizma jeho predstaviteľa Roberty Downey Jr., ktorý opäť na seba strháva celú pozornosť. Ostatné postavy sú tiež fajn, hoci pri prekuknutí charakteru Mandarína som bol relatívne sklamaný z nevyužitia Kingsleyho ako hlavného záporáka, avšak jeho konečná herecká kreácia ma celkom pobavila. Pozitívom oproti dvojke je určite oveľa viac akcie, ktorá sa vskutku vydarila, ale k filmu mám aj viacero námietok. Jednak zbytočné zakomponovanie Tonyho úzkostných stavov a trocha zvláštny koniec s "extremisovou" Gwyneth. Celkovo sa mi Iron Man 3 páčil viac než dvojka, ale do kvalít jednotky mu niečo málo percent chýba. 75%.
