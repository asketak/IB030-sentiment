Batman Begins aneb částečné převedení v hraný film jednoho z nejslavnějších komiksů o Batmanovi - Year One. Nolan, oproti Burtonovsko-Schumacherovském rádoby komiksovém pojetí, volí cestu Batmana předvést jako součást reálného světa. Jako jednoho z nás. Znechuceného občana, který bez cíle bloudí světem a snaží se najít smysl žití. Nachází ho v boji proti zločinu. Motivem tohoto filmu je bezpochyby strach. Nejen strach jako takový, ale i strach ze selhání, z toho že jednou spadnu na úroveň zločinců. Díky tomu vidíme to, že si Bruce Wayne dal jedno pravidlo. Spravedlnost, nesmí být pomsta. Výborný začátek, následný přerod v Batmana a tajemnou atmosférou nabitá první bitka Batmana s Falconeho gangem je první vrchol filmu. Gary Oldman jakožto Gordon skvělý, asi tak nějak by měl Gordon vypadat. Pak se přece jen objeví určité nesmysly, které kazí dojem z celkového díla. Hlavně určité nepochopení Ra's Al'Ghula jakožto velice mocné a nesmrtelné osoby, která již věky profesionálně páchá zlo, ale i dobro po světě. Naproto mimo je pak Craneovo/Scarecrowovo otrávení Gothamské vody. Když by například někdo svařoval vodu na kafe, museli přece by oni občané Gothamu pocítit účinky Craneovo jedu. Účinky jedu se také na každého mění, Batman po něm zůstane několik dní v komatu, Rachel málem zemře... Avšak všechno přebije závěr, zvláště dokonalá scéna s vlakem. Pro mě i jediný díl, kde skutečně Batman hraje ve filmu prim. Podle mě nejlepší Baleův výkon jako Batmana v celé trilogii. Krásných 90%!
