Sám Zdeněk Svěrák řekl, že s tímhle scenářem nebyli s Ladislavem Smolijakem úplně spokojení, měli na to málo času a ani nic takového ze začátku psát nechtěli. Trhák totiž vznikl na objednávku režisera Zdeňka Podskalského. Prostě za to že on jim pomáhal s Kulovým bleskem, oni mu museli napsat muzikál a měli na to docela málo času. I tak podle mě vznikla dobrá a vtipná komedie. Ze začátku divákovi možná chvíli trvá než si zvykne na náladu filmu, ale potom se z toho vyvine dobrá komedie které občas škodí akorát písničky. Jinak jsem se místy smál hodně nahlas, například jak scénárista Jiša stanoval.:D Navíc k tomu krásná Dáda Patrasová v roli klapky a Jiří Schelinger v malinkaté roli. Trhák sice tedy nedosahuje kvalit Jáchyma nebo Marečka, ale bavil jsem se u něj a opravdu se mi až na pár písniček ten prdlý styl který film má líbil. Takže zasloužená a poctivá 4ka.
