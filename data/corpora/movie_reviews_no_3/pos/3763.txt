U Hercula Poirota dávám přednost filmům z přelomu 70. a 80. let - Smrt na Nilu a Zlo pod sluncem jsou klasika. Taky mám asi o něco raději Petra Ustinova než Davida Sucheta. Britská série s ním je příjemná, ale je na ní znát omezený rozpočet, a to jak v lokacích, tak často v zapojení scénáristů. U většiny dílů se moc příjemně usíná... Tento film je však výjimkou. Dobrý výběr herců a jistý neklid od začátku udrží diváka v příjemném napětí a tipovačka vraha není vůbec snadná. Povedlo se!
