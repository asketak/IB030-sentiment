Herecké obsazení viditelně zvedlo celkovou prestiž seriálu a nasadilo opravdu vysokou latku. Jede to slimejším tempem, zato nám ukazují podstatná fakta. Možnost dívat se na to z obou stran a pokládat si otázku O.J to udělal, O.J to neudělal. (Jasně, že udělal.:D) Cuba Gooding krom komediálního nadání umí perfektně zahrát na vážnou notu a labilního O.Je zahrál dokonale. David Schwimmer u mě navěky bude ten nouma Ross, ale ten jeho přecitlivělý Bob Kardashian je hodně uvěřitelný a člověk se musí furt soustředit na ten jeho elegantní šedý pruh. Kdo se mi z celkového obsazení do noty trefil nejvíc byli Sarah Paulson a Johnny Travolta. Mám ráda takové ostřílené právníky s bojovým duchem. Jen jeden z nich chce spravedlnost, druhý slávu. Některé díly jsou sice slabší, ale i tak má zvědavost přichází s dalším dílem a opravdu mě zajímá, jak to dopadne. Sice všichni víme, jak to skončilo, ale počítám s tím, že to tvůrci závěr smíchají do takové neutrální cesty.
