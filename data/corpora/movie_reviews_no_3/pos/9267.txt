Keď sa povie meno Amy Winehouse, každému sa utvorí nejaká predstava v hlave, a to ani nemusel nutne počúvať jej pesničky  a sledovať jej hudbu či kariéru. Táto krehká, láskavá, vášnivá diva bola skutočne veľmi jedinečným a originálnym zjavom na hudobnej scéne, a vďaka tomuto naozaj autentickému a veľmi dobre spracovanému životopisnému filmu máme možnosť dozvedieť sa o nej ešte niečo viac. Mňa celkom pohltil jej neradostný krutý životný príbeh, jej veľká láska k nesprávnemu človeku, s ktorou si nevedela poradiť a bojovať, jej neschopnosť zvládnuť svoj talent, slávu a život na výslní. Pri sledovaní tejto snímky mi v srdci zostal smútok a veľká pokora k jej hudbe a piesňam.
