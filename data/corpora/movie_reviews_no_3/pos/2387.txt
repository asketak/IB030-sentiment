Když je člověk sám, je to na draka. Když ho navíc tíží svědomí, je to ještě horší. Co takhle dostat pořádnou nakládačku? Dobrá smrt tě může zachránit, ale ta se ne vždy rozhodne dostavit. Amnézie však také není k zahození - člověk s tímhle profilem vlastně může žít v relativním klidu. Horší je pak to probuzení ze sna... Neobvyklý příběh o setkání chlápka se zločineckou minulostí bez přátel a rodiny a osiřelou holkou, které zbyl vlastně jen dědeček a hudební studio natočil mistr všednosti, trapnosti a nizkorozpočtového filmu a odpůrce velkoleposti a patosu Nobuhiro Jamašita. Přes potenciálně slzotvorné téma je to natočeno tak, jako kdyby Shigeo a Kazumi byli sousedi od vedle, kteří Vám vyprávějí svůj příběh - je to milé, nenucené a naprosto přirozené (ač trochu krve se tam přece jenom najde). Navíc je to doprovázeno velmi příjemnou hudební složkou, která rozhodně nenudí, Subaru Šibutani je obstojný zpěvák, rozhodně lepší než Doo-na Bae v Rinda rinda rinda. Fumi Nikaidó je nejlepší herečka své generace, kterou znám, a jako vždy odvedla naprosto skvělý výkon. 90 %
