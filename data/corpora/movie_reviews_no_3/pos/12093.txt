Většinou si počkám až je seriál celý a až pak jej zhlédnu. Tentokrát jsem nevydržel a když vyšel 7. díl, moje vůle byla rozlámána na absolutní kousíčky. Sedl jsem si k PC a netrpělivě zapínal první díl. K ERASED jsem přistupoval s velkým očekáváním a v myšlenkách mi probíhalo jen to, že si tímto očekáváním určitě zničím celý požitek z onoho seriálu, jelikož ho nenaplní. Nestačila uběhnout ani minuta a už celým mým tělem projíždělo mrazení s husinou. To mě následně provázelo až na konec prvního dílu. Během něj se toho událo celkem dost a nepřirozeně jsem byl namlsaný na další díl. V tu chvíli jsem téměř skákal radostí a říkal jsem si, že lepší anime jsem nějaký ten rok neviděl. Z toho důvodu jsem také ihned zhlédl všechny vyšlé díly. Po jejich zhlédnutí jsem měl zvláštní pocit. Anime je to hodně kvalitní a na to, že se povětšinu času pohybujeme ve školním prostředí základní školy, tak se vyvarovalo typické Japonské infantilnosti a navíc si drží stabilní úroveň po celou dobu. Jenomže i přesto mi u něj chybělo jakési kouzlo, které by si mě obmotalo kolem prstu. Tímto pocitem jsem oplýval pouze u prvního dílu. Po něm jsem věřil, že jsem nalezl anime, které nabourá můj TOP anime list. Sice se to nestalo, ale i tak jsem viděl nejlepší anime za posledních pár let. Příběh je super a drží se v thrillerově kriminálním stylu, které mám tak rád. Škoda jen, že pachatelem byl ten o koem jsem byl přesvědčen od zhruba třetího dílu. Za nejsilnější část tohoto seriálu považuji scénář. Ten byl vážně super. Někde jsem četl, že se od předlohy trošičku liší, ale i tak to na kvalitě nikterak neubírá. Další skvělou věcí je soundtrack, jenž mi sice v prvním díle přišel nejvýraznější, ale i tak prožitek ze scén umocňovala v každém díle.  Charaktery jsou celkem barvité, psychologii však moc vyšperkovanou nemají. No, s klidným srdcem prohlašuji, že ERSED je veliké a milé překvapení.
