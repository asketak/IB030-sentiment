Velká spokojenost. Dan Trachtenberg dostal výborný scénář a rozehrál s ním velké divadlo o třech postavách a jednom místě. A já mu to žral skoro až do konce. Trachtenberg má řemeslo v malíku a budování napětí a atmosféru mu nedělá žádný problém, což také ve filmu předvede. Film má velmi silnou zvukovou stránku. Všechny ty zvuky se zarývají hluboko pod kůži a znepokojivá hudba od Bear McCreary(hudba k The Walking Dead) k optimismu moc nepřidává.Hlavní jsou tady herci, kteří hrají skvěle. John Goodman je zde naprosto démonický. Chvíli srší radostí, aby nás o několik vteřin později vystrašil, takovým způsobem že z něho budeme mít velký strach. Goodman svou postavu zahrál velmi dobře. Mary Elizabeth Winstead má po dlouhé době pořádnou roli a využívá jí naplno. Krade si spoustu scén pro sebe a samotný konec patří jen jí. John Gallagher mě zaujal, jelikož jsem ho ve spoustě filmech neviděl, a jeho výkon se mi dost líbil. Na filmu se mi líbilo, jakým způsobem fungují dané zvraty, které vždy dokáží překvapit a naprosto změnit situaci. Líbilo se mi to napětí, jaké je mezi postavy, hněv,  a to jak se mění polohy filmu. Ze všeho nejvíce mě mrzela poslední desetiminutovka, která kdyby tam nebyla, tak by film působil mnohem silněji. Samotné propojení s filmem Cloverfield mě přišlo až moc okaté, a vážně by mě stačil jeden nebo dva krátké, přesto úderné záběry. Ulice Cloverfield 10 je povedený klaustrofobický snímek s výbornými hereckými výkony.
