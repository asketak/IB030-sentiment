První polovina filmu válečné drama, s několika krizovými bojovými operacemi, z nichž jedna končí vyžádanou leteckou podporou pozemní jednotce. Druhá polovina soudní drama řešící oprávněnost žádosti. Snad není nikdo tak naivní, aby si myslel, že se řadovým dvacetiletým vojáků stále chce jezdit do Afgánu a jsou z toho nadšení. Co je čeká tam? Tisíce kilometrů od domova, rodin, kamarádů, písek ve všech otvorech těla, vedro, hnus, rozhodování se ve vteřinách, miny, AKčka, SA-58, RPG, vše proti nim, vše v rukách lidí různého věku válčících po několik generací, kterým je všechno jedno. Když se jim podaří přežít jednu misi, tak chvíle doma a vrací se zpět, protože jejich rodinou a jedinými kamarády se stanou pouze ti co jsou tak s nimi. Co je čeká potom? Posttraumatický syndrom, navazování zpřetrhaných vztahů, problém se zapojením se do přerušeného stereotypního života, skryté opovržení okolí, které přemýšlí kolik tam postřílel lidí, invalidní vozík, chycené nemoci. Není co závidět. Opět silný film seveřanů. Od 100% mě odklonila kamera a trochu pomalé tempo.
