Za mě mnohem povedenější pilot než Děti bohů. Propracovanější, temnější (to je důležité slovo), tvůrci už po letech SG-1 věděli, co a jak a podle toho to taky vypadalo. Představení nových záporáků, Wraithů, nemohlo dopadnout lépe, jsou zajímaví, luxusní, propracovaní a mnohem děsivější než goa´uldi a ostatní libovolní záporáci původního seriálu. Nové postavy jsou opět skvěle napsané a zahrané, McKay a Shepherd nemají konkurenci. Hostovačka O´Neilla a Daniela Jacksona byla naprosto skvělá a jako překlenutí mezi dvěma seriály to nemá konkurenci, skutečně plnohodnotný, skvělý pilotní film s nádhernou znělkou. Během hodiny a půl jsem si k Atlantidě a jejím postavám našel stejně silný vztah jako k původnímu týmu a seriálu a i díky tomu poctivých a zasloužených 90%.
