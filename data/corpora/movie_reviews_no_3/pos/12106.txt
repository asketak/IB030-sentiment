Román Quo Vadis jsem četla několikrát a film se mi líbil právě díky respektování knižní předlohy. Některé dialogy byly téměř doslovné a změn oproti knize bylo minimum. Všechno ve filmu bylo úměrné, líbilo se mi, že drsným scénám v cirku nebo v parku bylo věnováno jen tolik prostoru, kolik si ho vzhledem k ději v knize zasloužily. Nemám ráda americké historické spektákly se spoustou statistů, krve, násilí, megadramatickou hudbou, kde se za vnějšími líbivými kulisami skrývá prázdnota. Jen bych vyčetla jeden historický faux pas. Při úvodní znělce kamera dokola objíždí Koloseum, které ovšem bylo postaveno až za vlády císaře Tita, tedy asi deset let po Neronově smrti.
