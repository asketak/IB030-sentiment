Rozhodně palec nahoru. Ve své subžánrové kategorii slušný počin (rozhodně lepší než HG), samozřejmě s tím, že nad kulhající logikou celé premisy přimhouřím oko. Protože, když na to přijde, stejnými nebo podobnými přísně logickými agrumenty by se dalo rozsekat cokoli, včetně klasiky jako Hamlet nebo Romeo a Julie. No a bez téhle zátěže už to byla jen radost.  Pochopitelné motivace, vizuálně zajímavý svět, dobře vykreslená a fungující tísnivá atmosféra, ať už v Chicagu, kde moc logicky přebírá krvelačná lůza, nebo jinde, kde je za vší ušlechtilostí a čistotou cítit zrada a nebezpečí. Nechybí napětí a parádní akce (vznášedlo), zajímavé technické vychytávky (taky chci osobní drony), ani nečekané byť očekávané zvraty. Zajímavé také je, jak s každým dílem, po každé vybojované bitvě vede každý vyřešený problém jen k tomu, že hrdiny postaví před problém mnohem větší, co do rozsahu, hloubky i významu. Je to jako probojovávat se ven ze středu  matrjošky. Odklon od knižní předlohy potěšil a doufám, že bude pokračovat, zejména v zásadních bodech závěru celé série.
