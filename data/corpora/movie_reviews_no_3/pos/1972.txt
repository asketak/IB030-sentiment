Tak do Ztracených v Mnichově jsem šel relativně natěšen, přeci jen Zelenka špatné filmy netočí, byl okolo toho docela humbuk a navíc i Český lev za jednu z top 5 kategorií - scénář. Inu tak i když jsem měl nějaký ten půlrok oproti kino premiéře zpoždění, tak jsem se do Mnichova podobně jako mnohokrát za poslední léta pořádně ponořil a zjistil velice zajímavou věc. Petru Zelenkovi se podařilo natočit absolutně odlišný film než jaký byl očekáván a zcela jistě šokoval 99% diváků, kterých se nepodívalo na příliš spoilující trailer. A to dvakrát. Ovšem abychom si rozuměli, tak ten kompoziční šok byl zcela jistě šokem pro těch zmíněných 99%, zatímco ten ideový a myšlenkový šok pro spoustu lidí, včetně mě, Jana Tesaře znalého člověka, nebyl. I přesto však Ztraceni v Mnichově hodnotím jako velice nadprůměrný snímek, obzvláště pak v poněkud stojatých vodách českého filmu, protože takovýto kompoziční veletoč si jen tak někdo nedovolí a vmést vážně míněný alternativní výklad minulosti si zvláště v České republice pak v áčkové produkci nedovolí už vůbec nikdo. Od hodnocení pěti hvězdami mi pak brání především pomalejší druhá delší část ve srovnání s dynamickou první a kratší. Kdyby to bylo naopak, není o čem.
