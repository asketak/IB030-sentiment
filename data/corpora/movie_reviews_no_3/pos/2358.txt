Začněme tím nejokatějším: Felicity Jones je úžasná <3 Scénář je chytrej, ale ne chytrej ve smyslu, že vyžaduje chytrýho diváka, spíš naplňuje zcela filmovou příručku pro storytelling a vůbec schéma příběhu. Režie je citlivá s důrazem na perfektní herectví a silný improv mezi oběma hlavními herci. Kamera se mi zdála naprosto otravná - laciný handycam, laciné úhly, které mají navnadit dojem, že divák je na místě s herci, a tak v dialogu často půl ksichtu jednoho herce zakrývá nějaký sloup nebo něco, a při střihu na druhého herce se to opakuje. Střih je obecně prostý a bez nápadu. Hudba je v klavírních variacích pro moje ucho perfektní k daný atmosféře a scénáři. Tempo je přesně akorát, ačkoliv chybí můstky mezi jednotlivými obdobími (a přitom Doremus neváhal jednou použít zrychlovačku a jednou koláž ranních postelových pozic, což mi tedy nahrává na smeč s dotazem, proč podobné nápady neměl i u dalších časových skoků). No a pointa je podle mě skvělá! Skoro se zdá, že to není ani happyend, ale zdání často klame, že jo ;) P.S. Už chápu, proč se mi hudba tak líbila - O'Hallorana si googlím, protože jeho klavírní skladba je podle mě naprosto skvělá!
