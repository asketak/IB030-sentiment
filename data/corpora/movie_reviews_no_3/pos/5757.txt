Série Rambo je určitě velmi povedená, postava Johna Ramba je kult a co se týče akce tak se jedná o jeden z nejlepších klenotů akčního žánru. Ale i tato série má své stinné stránky, mezi které hlavně patří to, že celý příběh tak trochu vázne a filmy se soustřeďují vždy jen na jednoduchou zápletku a akci. V původních třech filmech to fungovalo lépe, tohle na mě působilo jako kopie předchozích dílů, která nepřichází s ničím novým. Stallone sice zvládl roli Ramba na jedničku a vzhledem k tomu, že mu bylo tehdy už přes šedesát, tak má můj velký obdiv, ale není tam prakticky žádný příběh, kromě Ramba tam jsou strašně nudné postavy, je to o dost kratší, než předchozí filmy...... Určitě to pořád patří k nadprůměrným akčním filmům a rozhodne si Stallone neudělal ostudu, ale pro mě je to asi nejslabší díl z celé série. Film probouzí příjemnou nostalgii a myslím si, že je to i povedené završení série, ale neuchvátilo mě to. Na to, že je to poslední díl jsem čekal větší bombu, něco originálnějšího. Filmy s Rockym jsou prostě o třídu lepší a i Rocky Balboa je o dost povedenější jako závěr série, než Rambo IV.... Nejvydařenější z celého filmu bylo asi posledních 20 minut a zrovna, když to mohutně dohánělo kvalitu předešlých dílů, tak film skončil, závěr byl zkrátka příliš rychlý..... Je to pěkné, ale také nejslabší z celé série. Dal bych tři hvězdičky, čtvrtou dávám jen za Stalloneho odhodlání a snahu, za nostalgii, za pár podařených akčních scén a za povedený závěr.
