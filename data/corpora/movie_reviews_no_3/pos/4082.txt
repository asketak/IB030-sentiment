Možnosti dnešní plastické chirurgie jsou téměř neomezené, na klinice vám přišijí cokoliv kamkoliv, libovolný tělesný otvor může ústit kde si řeknete a zkušený lékař vám z Norberta Lichého zpíchne klidně Bartošku. Když nakráčíte do ordinace a necháte si připevnit bavlnkou místo nosu čuráka, krom té komplikace, že budete muset nadosmrti zobat Arginmax, aby vám nepadaly brýle, nikdo nad vaším požadavkem ani nemrkne. Bohužel si i vysloužilý námořník myslí, že je úplný docent Měšťák, protože vlastní jehlu a nit.  Jenže jeden steh dovnitř a jeden steh ven a vždycky mu z toho vznikne ploutvonožec z čeledi mrožovitých. Je mi jasné, že kdyby mohl slizký Justin Long volit to menší ze dvou zel, nechal by se raději přešít na třetí sestru Wachovskou. Metamorfózu v mrože jsem mu ale samozřejmě ze srdce přál. Doufám, že jsou švy dostatečně pevné, aby mu jeho nová vizáž zůstala a do budoucna se s ním budeme setkávat výhradně v dokumentech Nigela Marvena. Jinak nevím, co tady všichni mají, protože Tusk je asi nejnormálnější Smithův film a ty jeho scénáristicko- onanistické monology bych vydržel poslouchat celé dny. Tedy pokud by celou tu dobu pobíhala po televizi Genesis Rodriguez v bikinách a honilo ji to dvousetkilové batole Osment. Taky v bikinách.
