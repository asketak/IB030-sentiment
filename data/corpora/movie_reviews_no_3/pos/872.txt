Celkom solídna zábava ale ďaleko za potenciálom. Je to vlastne Smallville s trochou inovácie a lepším príbehom. V časoch, kedy sa televízna zábava začína podobať tej filmovej, je to strašne spiatočnícky seriál. Postavy (s výnimkou Wellsa v prvej sérii a jeho vzťahu s Barrym) sú mizerne napísané a obmedzujú sa na jednorozmerné škatuľky. Najväčšou slabinou seriálu je ale nadbytok epizód. V oboch sériách je kvalitného materiálu tak na 10 epizód. O odfláknutej réžii ani nehovoriac... Problematický je aj tón seriálu. V rámci súčasného komiksového trendu (bohužiaľ) minimum záporákov má poriadny kostým a čo je ešte horšie, ich drvivá väčšina je zahraná úplne fádne a zameniteľne. Jediný, kto žáner chápe, je fenomenálny Mark Hamill, na ktorého je radosť pozerať, ako si užíva rolu Trickstera. Ako fanúšik komiksového Flasha sa celkom bavím (hlavne záver prvej série bol dychberúci, taktiež čakám, kedy Grodd začne spriadať plány na ovládnutie sveta), ale či by som to odporučil niekomu, kto k tomu nemá vzťah, tak to teda neviem...
