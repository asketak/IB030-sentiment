Slušná stylová gangsterka, která by si možná zasloužila i plný počet. Stačilo by trochu to prostříhat a zkrátit tak stopáž a dodat tak větší drive. Jinak asi nemám co vytknout. Retro vizuál byl dokonalý, obsazení taktéž. Hudební doprovod obstojný. Johnny Depp namaskovaný takřka k nepoznání mi hodně evokoval Johna Malkoviche. Je fakt, že akce bylo pomálu, ale to je spíš plus. Ano, bylo to hodně konverzační, ale dialogy nenudily a skvěle budovaly a gradovaly atmosféru sedmdesátek a osmdesátek v Bostonu, kterou korunovala vizualita. Johnny Depp byl v roli mafiána Bulgera tak odpudivý až mu nešlo nefandit a nedržet palce. Naprostá spokojenost - dobrá práce.
