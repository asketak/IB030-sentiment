Velmi citlivá, až delikátní režie postav, opírající se o kvalitní a pestrý scénář a profesionální figury (zvláště Novotný, Melíšková, Huba a Voříšková), působivá a zapamatovatelná hudba, vkusná grafika... - tento pokus o vyrovnání se se stávajícími trendy na poli detektivního seriálu považuju za úspěšný, navíc všeobecně solidní domácí tvorbu je třeba podporovat! Jinak zajímavý je kvalitativní kontrapunkt Tauše režiséra a Tauše herce, podmanivý pak vzhled, výraz a vystupování Kláry Melíškové, ženy na prahu středního věku, jejíž atraktivitě v této kategorii jsem po dobu sledování minisérie poněkud propadl.
