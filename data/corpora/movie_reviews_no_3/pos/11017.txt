Docela osvěžující, hezky neotřelá, akční záležitost se spoustou hvězdných jmen pěkně pokupě. Velký talent v podobě švédského režiséra mi byl doteď pečlivě skryt a nebýt nezbytných reklam, tak člověk neodejde od obrazovky. Mám sice pocit, že některé scény byly řádně přitaženy za chomáč kštice, ale neva, hlavně, že to jelo jako řádně namazaný lodní šroub. Byla jsem celkem zvědavá, jestli se dostanou z těch skleněných kostek, jestli se probijí tou spoustou černých stráží a doslova se dostanou z vězeňského komplexu. Neodkážu si představit fikaněji a promyšleněji umístěnou káznici. Pokud ale máte konexe nejen mezi spoluvězni, znáte ty správné lidi a hlavně jste klon MacGyvera, máte velkou šanci se z toho dostat.
