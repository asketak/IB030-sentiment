Je třeba říct, že: 1) Nejsem fanatickým fanouškem světa DC Comics, ač je Batman už od dětství můj nejoblíbenější komiksový hrdina. 2) Filmy Zacka Snydera mám rád a jeho Strážce považuju za jeden z nejlepších komiksových filmů všech dob, hned po Burtonových a Nolanových Batmanech či Proyasově Vráně... K BvS samotnému. Tři roky se veřejně vede antikampaň, která na ten film háže špínu ze všech stran a paradoxní je to, že téměř vše, na co se od počátku nadávalo nejvíc, dopadlo nejlépe a nyní je všemi vynášeno do nebes. Pokrytci jsou prostě směšní. Já asi viděl naprosto jiný film než většina recenzentů. Nebo to bude tím, že ti recenzenti už dopředu věděli, jakým způsobem budou hodnotit? Film je mnohem více komiksovější než jsou mnozí zvyklí, nachází se v něm řada fanouškovských pomrknutí a nová verze Batmana v podání Bena Afflecka se mi strašně moc líbí. Wonder Woman je sexy a úplně smysluplně vložená do děje, Gal Gadot ji dodává potřebné charisma. Scénář mohl být trošku lepší, to je pravda a střih či způsob vyprávění byl někdy trošku divoký.  Objektivně bych to však stále viděl  na ty 4*... BvS není perfektní, ale je tp pořád nadprůměrný komiksový film. Snyder to jako fanda komiksů docela zvládl, proklamovaný digibordel se podle mě až tak nekonal a efekty nebyly zas tak přepálené jak mnozí tvrdí. Postavy jsou v pohodě, osobně mě nejvíc v dobrém překvapil Lex Luthor a moc se mi líbil Jeremy Irons jako nový Alfred. Jak už jsem psal, nejlepší na filmu je postava Batmana, který je neskutečný badass, jako by vystřižený z komiksu. Přiznám se, že by mi více vyhovovalo pojetí osamělé strážce bojujícího v ulicích Gothamu, ale jsem samozřejmě zvědavý jakou funkci bude mít v Justice League. Každopádně, netopýří sólovku od Bena Afflecka chci hned teď...
