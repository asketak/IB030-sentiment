Batman v Superman aneb Ako sa Batman a Superman stali najlepšími kamošmi aneb Ako Lex Luthor DC film ovládol. Čo sme sa teda dozvedeli? Pozor, bude pár spoilerov. Dozvedeli sme sa, že Superman nie je až taký drsňák ako sa zdá a že sa mu dá nakopať prdel, že Batman nie je až tak nad vecou a takticky na všetko pripravený ako sa hovorí a ako by chcel a, že Lex s humorom a psychózou Jockerovi vlastnou (úplne kľudne mohol Eisenberg hrať Jockera) si s oboma "Man-mi" zadok noblesne vytrel. Je to tak, Lex obsiahol celý film bravúrne a s prehľadom a na rozdiel od spomínaného Jockera, ktorého excesy mali skôr lokálny dopad na Gotham, vyčínanie Luthora bolo globálne a pritom opisne napísané s prstom v zadku si manipuloval s oboma nabušenými svalnatými chlapcami...chlapmi...ehm...mužmi. Ďalej sme sa dozvedeli, že Badass - KGB Beast používajú Apple iPhone a Goodass (divné spojenie) - Mr. Wayne aka Batman používajú Microsoft Lumia 950 (možno aj XL), že Wonder Woman má väčšiu podprsenku ako potrebuje, že Flash, Cyborg a Aquaman nás potešia v ďalšom filme, že Alfred je cool chlapík so sklonmi k technike a elektronike a s príjemným humorom, že na to aby sa hlavní hrdinovia stali kámošmi na život a na smrť si najskôr musia poriadne dať do držky a rozmlátiť zase časť mesta (je úplne jedno ktorého), že sa DC a Marvel nikdy vo filmovom svete nespoja a zároveň. že to nebude nikdy režírovať Roland Emmerich (Day after tomorrow, 2012, Independence Day) lebo z tohto spojenia by vzišlo jedine koniec sveta! (deštrukcia v BvS je fakt dosť masívna). No...ale nakoniec to vlastne vôbec nebol zlý film (do kina som sa zase až tak netrhal) a veľmi milo ma prekvapil. Síce prvá takmer hodinka a pol je len taký rozbeh, ale potom sa to celkom rozbehlo...až prišiel Doomsday aby sa to sa zase trošku pokazilo. No holt nemôžu byť každý deň vianoce. Bolo to lepšie ako som čakal a fanúšikovia majú šancu zažiť DC orgie (už len z toho množstva Super postáv na plátne), ale pre každého  to určite nebude.
