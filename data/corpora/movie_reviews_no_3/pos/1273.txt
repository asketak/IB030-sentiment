S dvojkou si Singer pořádně vyhrál a nejen že do děje nabouchal několik nových postav, ale také jim dodal více prostoru, aby ještě víc vynikly jejich mimořádné schopnosti. Výbornou kreaci předvedl Alan Cumming jako teleportující se Nightcrawler. Super schopnost, která by mi usnadnila ranní spěchání do práce. Nových rozměrů se mutanti dočkali i po stránce psychologické, proto se musela pochopitelně navýšit stopáž. Kdo si myslel, že Magneto je učiněný ďábel, pak možná změní názor po seznámení s Williamem Strykerem, což je učiněná zrůda, vzhledem k tomu na co dokáže zneužít svého vlastního syna. A i tentokrát se dějství hodně točí kolem Wolverina pátrajícího po své dávné minulosti. Závěrečné "živé vysílání" amerického prezidenta je až hororově temné.
