Velmi zajímavý dokument, který nahlíží na stránku odložených dětí z obou stran. Po jeho shlédnutí jsem se musel zamyslet, že tvůrci, resp. dotazovaní odborníci asi měli pravdu, že s tím odložením do BabyBoxů to není až tak jednoduché. Do této doby jsem si vůbec neuvědomoval, že děti z BabyBoxů nemají vůbec žádnou identitu, nikdy se na rozdíl od dětí daných k adopci nedozvědí své pravé rodiče, nebudou vědět rodinnou anamnézu, dědičné choroby apod. Fakt mě to po dlouhé době velmi zaujalo a donutilo k přemýšlení. Dokument natočen velmi poutavě, kdy na stejnou otázku odpovídali obě strany a nic nebylo označeno jako jediné správné řešení. Prostě po dlouhé době nestranný a zajímavý dokument.
