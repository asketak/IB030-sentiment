Film odohrávajúci sa v období, kedy by určite nemohol vzniknúť. Bol by som pokrytcom, ak by som neohodnotil minimalizmus, na ktorý stavil tento snímok. Totiž v uplynulom období som bol v kine na viacerých škandinávskych filmoch a tento minimalizmus som tam obdivoval a tajne si prial, aby takýto neukecaný film vznikol aj v našich končinách. Čiernobiely film nepredstavuje nejakú pseudoartovosť, naozaj dopomáha k autentickému pocitu - cítite sa, ako by ste sa preniesli do tej doby. Ako som sa dočítal, tvorcovia si dali záležať aj na rekvizitách - autách, dobovom oblečení... Nie celkom som pochopil tu lesbickú linku, v príbehu Hepnarovej to hrá minimálnu rolu. Preto mi prišli aj erotické scénky samoúčelné. Celkový dojem mi kazilo aj viacero malých drobnôstiek, ktoré mi bránia dať plné hodnotenie. Avšak páči sa mi smer, ktorým sa tento rok začala uberať tunajšia kinematografia.
