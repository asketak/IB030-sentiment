Prequel k legendárnímu Hitchcockovu Psychu už má málo co společného s původní myšlenkou černobílého snímku, ale rozhodně nabízí zajímavý pohled do Normanova období dospívání, které je pro větší sledovanost raději zasazeno do jednadvacátého století. Norman Bates je jeden z mnoha prvků, okolo kterého se seriál točí. Dočkáme se třeba obchodu s bílým masem, pěstováním marihuany a samozřejmě teenagerovských problémů, což ocení právě mladé publikum nijak zvědavé na "starý černobílý film". Krom psychologických výkyvů matky a syna sledujeme příhody mnoha dalších postav, díky čemuž je hlavní téma trochu upozaděno, ale ve výsledku to vlastně ani nevadí. Bates Motel šikovně staví nové základy, které s každým dílem dosahují nových rozměrů. Stejně mě nejvíc zaujal Max Thieriot jako jediná normální sympatická postava. Jeho Dylan si ukradl valnou část seriálu jen pro sebe.
