Ak je pre mňa Sedem najlepším thrillerom, potom Statočné srdce je najlepším historickým filmom. A to som ich videl spústu, pretože históriu milujem, je mojím koníčkom a nielen koníčkom, ale aj prácou. Gibsonov mega výkon a oscara mohol dostať za herca úplne v pohode, za réžiu to bolo ale tiež plne zaslúžené. Škoda, že sa sošky tento pán herec asi už nedočká, keďže nie je tak obľúbený v akadémii a nemá dokonca ani nomináciu za herecký výkon. Krásny príbeh o spravodlivosti alebo skôr ľudskej nespravodlivosti. Nehľadajte v tom historicky presné udalostiach je to založené na reálnom príbehu a okolnostiach. William Wallace nevyzeral ani zďaleka ako Mel, bol to skôr typický stredoveký bradáč. Francúzska vlčica stelesnená v Sophie Marceau bola tá najlepšia voľba. Kráľ zobrazený autenticky, bol to skutočný krutovládca a jeho syn naozaj mal radšej chlapov, než ženy. Film obsahuje mnoho dnes už legendárnych scén, ktoré nedajú nikomu zabudnúť na tak výnimočný snímok. Škoda, že s nástupom roku 2000 sa kvalitné historické veľkofilmy akosi vytratili.
