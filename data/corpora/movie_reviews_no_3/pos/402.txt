----- "Je snazší pro pravdu zemřít než s ní žít." ----- Jakoby byl hotov k obojímu ... za každých, a to i krajně nepříznivých okolností. Myslím, že nepotřebuju vědět, jaký OPRAVDU byl. Chci si ho pamatovat v podání Horsta Buchholze ... jako horkokrevného snílka a bláhového idealistu, připraveného kdykoli se utkat s větrnými mlýny - a s celým světem ... ve snímku, který vzdává hold jemu samotnému stejně jako specifickému, z dnešního pohledu maličko staromódnímu stylu výpravných filmových dobrodružství, která vznikala v oněch památných dobách, které byly nakloněné chrabrým a neohroženým hrdinům stejně jako jejich krásným a zpravidla alespoň na první pohled bezbranným protějškům. Z hlediska dějin jsou ty drze prostovlasé, vzpurně volnomyšlenkářské a po všech stránkách pokrokuchtivé časy poměrně nedávné, leč z pohledu filmové historie jsou nadmíru uspěchanému, poněkud rozkolísanému a jaksi globálně nervnímu 21. století snad až příliš vzdálené.
