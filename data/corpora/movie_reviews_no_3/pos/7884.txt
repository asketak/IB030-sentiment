Aj chudák Daidalos by vyronil nejednu slzu a za galón potu, než by v spleti scenáristického a dejového labyrintu zdrapil Ariadninu niť. Tak prekoučovaná spleť intríg, špionážnych nezmyslov a spravodajských dezinformácií pripomína skôr slovenské pomery v kolektívnych športoch ako seriózny model značkovej kontrarozviedky. Boh žehnaj Prahe, že poskytla sexy stiesnené exteriéry minimálne z jednej tretiny, centrále CIA za špičkový gymnastický program (post)sovietskej olympijskej školy či francúzskym železniciam za nízky aerodynamický koeficient. Vďaka nim radím M:I k technickým klenotom subžánru.
