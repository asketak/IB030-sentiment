Bolo by zaujímavé vidieť sfilmovanie pôvodného scenára, ktorý mal od ľahkej romantickej komédie rovnako ďaleko ako hlavná postava k počestnosti. Drsná dráma, v ktorej mala byť hlavná hrdinka závislá na kokaine, sa v rukách štúdia Walta Disneyho zmenila na variáciu Popolušky. Julia Roberts a Richard Gere so svojou vynikajúcou chémiou, milý humor a sladká romantika očarili divákov po celom svete. Vznikla snímka, ktorá doteraz slúži ako predobraz svojim nasledovníkom a vracajú sa k nej aj ďalšie generácie divákov. Jednoduchá, príjemna a presladená zábava.
