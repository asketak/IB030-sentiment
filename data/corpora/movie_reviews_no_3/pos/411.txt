Akční scény a vizuální efekty jsou tu vlastně pouze do počtu sebevědomě hláškujícímu Downeymu, který má všechny na háku. Také si rád hraje ve svém přepychovém sídle s nejmodernější dostupnou technikou. V nečekaném zajetí vytvoří pod psychickým nátlakem speciální brnění a později jej dopiluje v hračku, jakou by mu záviděl i Buzz Rakeťák. Až je někdy úsměvné, kolik konstrukčních a programátorských dovedností zvládá naráz jediný chlap, ale je to přece comics, takže se musím dívat na Tonyho Starka s nadhledem. Radši ani nechci vědět, co by vyrobil za super ničivou zbraň z banánové slupky, toaletního papíru a posmrkaného kapesníku, podle toho co smontoval za pár dní v zajateckém táboře. No nebudu si dál utahovat z někoho, kdo by mě svým sarkasmem jednoduše donutil k pláči. Takže Bon Voyage, Mr. Stark!
