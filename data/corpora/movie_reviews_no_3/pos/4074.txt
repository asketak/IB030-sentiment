Nádherné, režijně nesmírně procítěné a velmi zajímavé. Film diváka magnetizuje díky pestré vizuální stránce, neopakujících se frází a podmanivé hudbě, jenž dokresluje atmosféru. Pocity postav až hmatatelné. Scénář musel být nepochybně náročný, poněvadž se dočkáme plejády neutichajících dialogů - naštěstí jsem nenašel žádná hluchá místa a o zábavu bylo postaráno. Chtěl jsem si pustit film před spaním, něco příjemného a ona je to i místy docela solidní drama. Emmy Rossum nádherná a Justin Long opravdu sympaťák, spolu tvoří vynikající chemii a hrají přesvědčivě. Mno, krom atmosférické hudby, charismatické dvojky a mistrovského vizuálu film již moc nenabídne. Tempo překvapivě pomalé, konec se mi zdál nedotažený a nějak jsem nepochytil tu pointu celého toho příběhu. Na emoce ovšem došlo a bylo zapotřebí mít u sebe balíček kapesníčků :-) prostě příjemná jednohubka s pestrou režií, dobrým herectvím, kde hrají prim zajímavé filozofické konverzačky mezi hlavním duem. Na humor však taky dojde a Justin Long má naprosto skvělé hlášky. Stálo to za to. pS: "Myslel jsem si, že láska nemůže být skutečná. Tentokrát jsem přesvědčen, že život bez lásky není skutečný."
