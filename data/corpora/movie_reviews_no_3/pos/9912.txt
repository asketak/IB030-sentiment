Tak by mě zajímalo jak moc to má zapadat do prvního dílu... (spojitost vidím jen v bojové technice a jménu hlavní postavy), No, řekla jsem si že to pravděpodobně navazuje ( i když Jackiemu bylo v prvním filmu o 16 let méně, přesto s ním jednají jako by uplynuly tak nanejvýš 2 roky), a tak jsem se opravdu zasmála momentu, který mě měl možná původně dojmout, a to jak mu otec zakázal pít (ehm, neposlal ho v prvním dílu náhodou on učit se "opilou pěst"?) No...Každopádně vtipnější než první díl ale zase je zde méně soubojů (které ovšem na kvalitě neztratily v porovnání s jedničkou nic), ale vůbec mi to nevadilo. U tohohle filmu jsem zažila nejeden výbuch smíchu, a opravdu jsem se královsky bavila. Fei-Hongova macecha "zabíjí" kde se dá a s Jackiem se fakt museli hledat.  Jediné čemu bych vytkla chybu je děj, ne kvůli jeho jednoduchosti nebo mělkosti, ale spíš kvůli tomu že jsem si po první uplynulé hodině říkala "Tak o co tam sakra jde?!", vše bylo narychlo vysvětleno pak v poslední půlhodině. Ale myslím že se to v té záplavě skvělých gagů a brilantních soubojů dá snadno přehlédnout.
