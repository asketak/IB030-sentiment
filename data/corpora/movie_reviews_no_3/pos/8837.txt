To nadšení. O tom ten sport je. Já prostě žeru tu partu kolem Vaughna (zde producenta). Ten zjevně nepřenáší svůj nadšenecký přístup jen do svých filmů, ale i do lidí, kterými se ve své profesi obklopuje. Výsledkem je (nejen) Dexter Fletcher, který sebejistě servíruje jeden z nejlepších feel-good sportovních filmů posledních let. Dále výborný Kingsman Egerton, jemuž zdatně sekunduje Wolverine na lyžích. A jestli ode mě dodnes veškerý kredit za parádní Kingsman OST sklízel Henry Jackman a ne Matthew Margeson, tak po takové hudební (vyloženě olympijské) náloži, kterou zde Margeson předvedl, musím zbystřit i nad jeho jménem, protože tady očividně taktéž dřímá velký talent. Existuje spousta průměrných sportovních filmů, kde mi je jedno, jak to dopadne. Ale Eddie the Eagle je natočen tak, že mu prostě nelze nefandit. Svojí upřímnou ztřeštěností si mě získal a v závěru snad i dojal. A to se mi nestává zas tak často.
