Absolutní dokonalost. Na tenhle film jsem čekal 5 let od chvíle, kdy jsem se dozvěděl o přípravách. Člověku se nechce věřit, že takhle precizně zpracovaný film vznikl v zemi, kde se točí Babovřesky. Je na první pohled perfektní ve své scénografii, kameře i artovém střihu. Pro správné čerpání atmosféry ale doporučuji, být vyzbrojen četbou nějaké literatury o Olze nebo se podívat na výborný dokument Tomáše Weinreba "Všechno je sračka" s nekropábitelem Miroslavem Davidem, který s Olgou nějakou dobu před činem žil a ve filmu ho ztvárnil Martin Pechlát. Celkem dost nás překvapila scéna, kdy Olga najede do lidí. Vypadala velmi realisticky a tvůrci nám dokázali nahnat husí kůži, aniž by se musel hudební skladatel při scoringu zbláznit, protože tak, jako ve zbytku filmu, i zde se obešli bez hudby. Což bylo pro mne jako hudebníka do poslední chvíle vyloženě sci-fi. A ejhle - funguje to! Olga byla děsivá... a to se autorům povedlo převyprávět až děsivě dobře.
