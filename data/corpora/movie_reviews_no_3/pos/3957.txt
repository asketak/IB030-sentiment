Dracula má šikmé oči! (z té aktuálnosti až mrazí) Spojení dobrodružného kung-fu a hammerovské gothiky mě bavilo. Pokud divák přistoupí na hru, nevadí mu mix žánrů (včetně místy úsměvných pohádkových scén) a hledá zábavu, pak zklamán být nemusí. Z provařené Transylvanie se děj přesouvá do Číny, což je horror sám o sobě. Legenda o sedmi zlatých upírech, co sužují malou vesnici v pustině, se ukáže jako pravdivá. Nezbývá, než aby do hry vstoupil Van Helsing (Cushingovi nelze vytknout vůbec nic) a ukázal domorodcům, jak zatočit nejen s upíry a jejich pánem, ale i kopicí nemrtvých, která jim slouží. Sem tam šplíchá krev, občas se objeví ňadra z Asie. Soubojů je poměrně dost, mrtvol rovněž. A mrtví padají na obou stranách. Potěšily rozkošné mechanické efekty (rozpadání se upírů), úsměv vykouzlili gumoví netopýři, standardní výbava Hammeru. Barvotiskové, lehce ulítlé a nenudící.
