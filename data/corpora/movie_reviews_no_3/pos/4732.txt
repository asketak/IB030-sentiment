Filmy Zacka Snydera mám rád, natočil dobré comicsové filmy (300, Watchmen) a i reboot Man of Steel se mně líbil - přestože nejde o žádnou bombu. BvS pokračuje v nastoleném trendu a proto se nejspíš nebude líbit těm, komu se nelíbil MoS. Oproti MoS ubylo "digi bordelu", přidala se temnější atmosféra, osudovost a především více postav. Spojeni dvou comicsových ikon se zdálo být sázkou na jistotu. Povedlo se to tak na půl. Snyder spoléhal, že diváci Batmana milují a pamatují si ho z Nolanovy trilogie (paradoxně ne příliš comicsové), Superman dostal prostor v MoS, takže není potřeba hrdiny dál představovat (proto  mě přijde zbytečná scéna s vraždy rodičů Bruce Wayna). Henry Cavill je stejně toporný jako v MoS, za to Ben Affleck v roli Batmana září. Celkově se casting povedl a herci předvádí slušné výkony (skvělá Wonder Woman, zajímavě trhlý a zakomplexovaný Lex Luthor, Alfred Jeremyho Ironse). Potěšilo mně úvodní zakomponovaní Batmana do Supermanova univerza i představení (i když jen letmé), budoucí Justice League. Naopak slabinou je hlavní záporák (když neberu v potaz Lexe Luthora) - Doomsday je jen průměrná digitální figurka která má obstarat alespoň částečný digibordel na závěr. Film má sice 151 min, které uběhnou poměrně rychle, ale i tak stopáž nestačí na lepší popsání nových postav a především pak hladší spojení vesmírů obou hlavních hrdinů. BvS se mně i přes časté kritické ohlasy líbil a přeji mu velký úspěch, tak aby DC mohlo rozjet další filmy ( i když u toho nutně nemusí být Snyder).
