Od Alejandra G. Iñarritu jsem zatím viděl s tímto tři filmy a musím říct, že každý film je naprosto originální dílo. Téma Biutiful sice zas tak výjimečné není, avšak zpracování a celková skladba filmu určitě ano. Je to hodně pěkné drama o loučení se světem a zároveň o hledání sebe sama, což zní jako film pro všechny, ale ve skutečnosti je to hodně náročná artovka, především díky zvláštnímu střihu. Na filmu mi v podstatě vůbec nic nechybělo, spíše naopak - scénář by se dal o nějakou tu linku zjednodušit a již zmíněný střihač stopáž o trošku zkrátit. Jinak se jedná o výbornou artovku s brilantním výkonem Javiera Bardema.
