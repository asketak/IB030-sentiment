Váhal som, či dať tri alebo štyri hviezdičky. Dal som štyri, lebo ten film musí v človeku doznieť a časom aj dozrieť. Je to film, kde funguje kamera, hudba a herci hrajú. Dokonca moja milovaná Rachel zažije poníženie, z ktorého sa dostane a presvedčí nás o svojich kvalitách. Dvaja hlavní hrdinovia vedia, že koniec je za rohom, no nevedia ako to pozemské trápenie ukončiť. Občas filozofujú, občas sa snažia spomenúť si a občas len sledujú nádheru, ktorá sa volá život. Je to film ako život sám. Občas veselý, občas smutný, občas až tragický. No život pokračuje napriek partikulárnym koncom.
