Hned na začátek uvádím, že nepatřím mezi obdivovatele tohoto kultu (Star Wars). (Pokud je něco příliš opěvováno, přepadá mě často skepticismus.) Avšak člověk, na kterém mi záleží, mi nejeden díl ukázal a dobře tomu. Usměvný mi přišel maskovaný padouch. Bez masky byl k popukání :) Ale nikde se nepíše, že lidé, kteří jsou zlí, na to musí vypadat.  Tento snímek má určitou hloubku, která stojí za ocenění. Obrazově velkolepá podívaná, zvukově profesionální práce. Musela jsem být zasvěcena do celkového děje, abych navázala. Nečekala jsem mnoho,ale přesto jsem spokojená. Obdivovala jsem také překrásnou krajinu a monstróznost prostoru, který skvěle vtáhl do děje. Některé chvíle pro mne byly zdlouhavé a nejradši bych je přeskočila. Jsem ráda, že zde objevilo několik komediálních scén a odlehčení situace. Nějaká akce i cit se tu našel. Roztomilé bytůstky a hlavně kulatý robůtek potěšil. Řekla bych, že film působí motivačně a neuvozuje člověka do špatných nálad. Vnímám jej spíše pozitivně. Takže jako člověk, který není fanouškem SW, doporučuji.
