Film na motivy knižního bestselleru, který pojednává o tom, co by se stalo, kdyby se najednou vrátil Hitler. Čekal jsem že půjde spíše o takový mix stand up comedy a skryté kamery z ulic Německa. A také tu několik takových záběrů je, ale jsou tak strašně šikovně umístěny, že jako celek film působí hodně důvěryhodně a reálně. Dokáže ve Vás vyvolat dojem, že větší část  filmu je z reálných záběrů a zastírá fakt, že většina scén je nahraná. Navíc nám tvůrci nabízí hned několik vizuálních nápadů, které jsou rozhodně osvěžením a také několik geniálně vtipných momentů. Viz přehraná scéna z Pádu třetí říše, která koluje internetem, jako parodie, kdy se Hitler něco dozví. Z poslední doby rozhodně nejatraktivnější a nejlepší komedie, která má rozhodně i nějaký sociální přesah a je hodně aktuální.
