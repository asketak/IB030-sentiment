Nádherná filmová esej, takové bohatství myšlenek, prožitého a nevyřčeného kdepak komunistická agitka.  Ve filmu je mimojiné mnoho úvah nad vlastnictvím. Je vlastnictví krádež ? Má se zrušit soukromé vlastnictví ? Co bude po zrušení soukromého vlastnictví ? Je spravedlivá kolektivizace ?Nedá se nastolit jakási pomyslná rovnováha soukromého a veřejného vlastnictví ? Na nic z toho nedává Bertolucci odpověď (viz neustálé střety mezi Olmou a Alfredem). Alfredo - statkář, není vylíčen jako krvežíznivý netvor, ale člověk se svými touhami a chybami. Podobně Olma. Jedno z "poselství" filmu bylo- že dosavadní společenské zřízení plodí příliš mnoho chudoby (i když lidé pracují, žijí v pracující chudobě), nevzdělanosti s nadřazenými feudálními elitami. V ovzduší zkostnatělého křesťanství, feudální konzervativismu-"modli se a pracuj, rozmnožuj se a jen to, pamatuj,jsi pouze hloupý dělník, myšlení a tvorbu přenech- elitě". Tohle vykořisťování člověka člověkem je agitka ? K rovnováze jsme dospěli až v 60. letech, v éře budování sociálního státu.  Film přesně míří na jeden z problému mezi pravicí a levicí. Pravice by vše řešila pouze tržně- "ať trh stanoví cenu za tvou práci ! Jestli budeš dělat za 20 korun na hodinu nebo za 20.000 kč na hodinu vyřeší pouze trh a tvoje chytrost a "schopnost", (žádná ochrana státu v podobě minimální mzdy)" pravice vůbec nevidí hodnotu v práci,ale co "za kolik". Takže Olmo je z pohledu pravice neschopný a líný komunista, který se neumí vypracovat. To, že má Olmo svou práci rád, má vztah k půdě a lidem pravici nezajímá. A z pohledu pravice vlastně Olmo vykořisťovaný není, protože je hloupý, že pracuje za nízkou mzdu ! Sám se má vypracovat ! Hlavně neprotestovat (to zavání komunismem, antiindividualismem a kolektivismem) V epoše deregulace (deregulace je protekce bohatých proti chudým, nic jiného) chrání pán své zájmy, maximalizuje svůj zisk a snaží se vytěžit co nejvíce z "lidských zdrojů", dokud je ještě potřebuje. Všichni jsme přece svobodni a dělníci mohli přece odejít, pravici nezajímá, že všude je chleba o dvou kůrkách, všichni zaměstnanci mají přece stejnou vyjednávací pozici bez ohledu na to,jestli se o práci uchází dělník nebo manažer (když se tolik mluví o svobodě, tak musíme žít v nejsvobodnějším možném systému, důkazy netřeba hledat). Z pohledu levice má každý dostat za svou práci takovou mzdu, aby byl schopen z toho uživit sebe, svou rodinu, naplnit základní životní potřeby a něco navíc. Pro levici je hodnota člověka právě v práci, ne "za kolik", ale práce jako taková,za kterou patří řádná odměna a nikoli almužna. Proto se v Novecentu objevuje myšlenka- "půda patří tomu, kdo na ní pracuje" Ale opět je to další z řady otázek, které Bertolucci dává, aby ukázal na rozdíly mezi pravicovým (konzervativně-tržním myšlením) a levicovým (soc-demokratickým, komunistickým, socialistickým, anarchistickým....) Připadá mi, že v současnosti lidé nechtějí být Olmou, chtějí být Pány, ale neuvědomují si, že jsou dělníky, kteří ryjou držkou v zemi. Tito dělníci ještě vítají, že jim Páni sedí na krku..
