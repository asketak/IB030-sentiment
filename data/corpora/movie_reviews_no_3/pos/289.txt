Neeraj Ghaywan musí být velmi vnímavý a empatický člověk a to se odrazilo i v jeho zpracování filmu Masaan, kde se střetává minulost s přítomností. Tradice s postojem k soužití dvou lidí z různých kast a na druhé straně nádražíčko, které vypadalo, že se rozpadne, ale s moderními počítači. Prolínání několika osudů bylo moc hezky zpracované a já měla pocit, že tam v té zemi jsem s nimi a prožívala jejich smutky, které převládaly nad těmi úsměvnějšími momenty, dalo by se říct spíše mžitky. Každá z těch postav mě nějakým způsobem přilnula k srdci, ať to byl malý Džhenta a nebo dědulka, který se chudák ne svojí vinou dostal do deprimující situace, či smutná dívka s malou fialovou krabičkou a také mladík s prstýnkem. Vše se odehrává na pokraji Gangy a v Ghátu při spalování mrtvol. To bylo velmi zajímavé a i když o tom přece jen něco vím, tak tady mně z toho bylo divně kolem osrdí a jsem ráda, že žiji, tam kde žiji. A policajti jsou asi všude stejný. Neeraji jen tak dál.
