Já trochu zvednu průměr, protože mně se Algernon moc líbil. Asi bych dala čtyři hvězdy, ale za ten poslední díl a za Yamapiho výkon musím jít do plnejch. Hrozně se mi líbilo, jak to Japonci zpracovali. Jsem ostuda a původní předlohu neznám, ale znovu mi prostě dokázali, že když je konec udělaný dobře, tak je úplně jedno jak celý seriál dopadne. Většina postav je skvěle napsaná i zahraná. Ti, co mi na začátku přišli na pár facek, se na konci stali lidmi, které jsem dokázala pochopit. A mezi všemi vyčnívali dva herci. Jednak Kubota, kterého jsem do teď spíš nesnášela. V téhle roli byl ale skvělý, a i když se chvilkami objevila ta antipatie, kterou jsem k němu měla, tak jeho světlé chvilky ji dokonale převálcovaly. Tím druhým je pochopitelně Yamapi. Od prvního dílu jsem na něho zírala, jako když ho vidím poprvé. Od Nobuty, kde byl také skvělý, hrál pořád ty samé nafrněné a ubulené chlápky, na které se ovšem dobře kouká. Role v Algernovi pro něho musela být výzva a on se jí zhostil se ctí. Doufám, že je tohle pro jeho kariéru zlomová role a zase někdy se předvede v roli, která se posunuje někam dál tak, jako to bylo tady.
