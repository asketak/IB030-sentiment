Žánr je tu tradičně dost mimo. Dramatické to je místy hodně, romantické taktéž, ale komedie to není ani omylem. Where the Heart Is je opravdu spíše takové příjemné a odpočinkové drámo na nedělní odpoledne. Natalii zpočátku sice moc nesedí ta redneck mluva, ale ta naštěstí po čase vyšumí do ztracena. Je to sice šíleně cukříkové a předvídatelné, ale já tyhle filmy z amerických maloměst, kde se lidi mezi sebou znají a jsou ochotni pro sebe udělat cokoli, mám prostě rád. K tomu příjemné vedlejší role, kterým vévodí Ashley Judd a James Frain a líbivé popové slaďáky... jó, ty 4* si to zaslouží.
