V čerstvej pamäti lovím časy nedávne, kedy som soptením a nadávaním nenechal na animovanej produkcii nitku suchú. Zázračné otočenie situácie o legendárnych 365 stupňov prináša do nevľúdnych vôd oázu pokoja kríženého s zadosťučinenou spokojnosťou. Ďalší prírastok v tomto idylickom košiari pribudol v šesťčlennom zložení na čele s nadmieru sympatickým Baymaxom. Našťastie, okrem jeho fyzicko-duševného charakteru, vyšla nad očakávania široká plejáda vecí a javov, ktoré zavadili len o prostoduchejšiu obsahovú schránku. Okrem ťahu na detského diváka smrdí tento počin Marvel diagnózou, kde na jednu-dve-tri výnimky, majú čo doháňať. Mimo to stojí za pozornosť zlatý rez japonsko-americkým exteriérom a vysoko pozitívny celkový dojem, kopkajúc výlučky typu Real Steel k obežnej dráhe robotiky. A tie nedá dokopy ani bauMax. 4 a 1/2*
