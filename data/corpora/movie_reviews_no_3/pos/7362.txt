Kupodivu velice povedená a zábavná romantická komedie tentokrát se Sandrou Bullock a Ryanem Reynoldsem, kteří si to i viditelně náležitě užili. Šablona romantických etud je zachována a tak opět sledujeme příběh dvou lidí, kteří se profesně setkali, byli nuceni vlivem okolností trávit společně svůj čas, aby nakonec mezi nimi plamínek přitažlivosti přeci jen vzplanul. A já už jen čekal, kdy se vztah rozpadne, aby to stejně nakonec zase skončilo svatbou. Nic tedy nového pod sluncem, ale to neznamená, že by se na to nedalo dívat. Naopak. Děj je plynulý, veselý a zábavný zároveň a ke konci pochopitelně i citově založený. Tento snímek slibuje skvělí filmový romanticko-komediální zážitek.
