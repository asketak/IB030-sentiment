Snad kromě Nepostradatelných přistupuji k filmům s mými oblíbenými, nyní však notně zestárlými, akčními hrdiny opatrně a zdráhavě. Plán útěku jsem si nechal zbytečně utíkat. Klasická akční béčková podívaná určená čistě pro oddech a zábavu. Moderní věznice mi vzhledem vzdáleně a jen trochu připomněla Kostku, což mne potěšilo. Tím bylo veškeré tajemno vyčerpáno a vše se soustředilo na hlavní myšlenku - jak ven. Ač byl snímek místy drsnější, za brutálním naturalismem současné kinematografie poněkud pokulhával - to nevadí, pokud je napětí nebo akce. Já se rozhodně nenudil, ale chápu, že občas bylo nutné znovu zapojit odpočívající šedé buňky, a to nemusí vyhovovat každému...Jim Caviezel byl vskutku nechutně slizký parchant...
