Jsem jeden z těch fanoušků, který přečetl všechny knihy a proto mi nemohlo uniknout ani filmové zpracování. V době uvedení do kin jsem byl věkově blízko jak Harrymu, tak i hlavnímu představiteli Danielu Radcliffovi a měl jsem přečtené první čtyři díly. Nastartování filmové série pro mě znamenalo imaginární nástup do Bradavic a já věděl, že co rok nebo maximálně dva, se budu do školy čar a kouzel pravidelně vracet. Knižní předloha je samozřejmě obsáhlejší (a přesto se nejedná o žádnou bichli) a detailněji se zabývá rozborem postav a dějově zachází víc do hloubky. Ve filmu naštěstí většina podstatných věcí zůstala a v případě Kamene mudrců jde o nejpohádkovější díl, který jsem si moc užil podobně jako četbu. Od Dursleyových přes Příčnou ulici, školní hodiny, famfrpál až po nástrahy vedoucí ke kameni mudrců (šachy rulez). Obzvlášť výborně své role zvládli Alan Rickman jako Snape a Robbie Coltrane jako Hagrid.
