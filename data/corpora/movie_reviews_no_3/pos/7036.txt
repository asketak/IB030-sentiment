Pro mě, jako člověka nepříliš zasvěceného do nitra burz a akcií velmi podařený snímek zachycující srdce ekonomiky celého světa - Wall Street. Tempo filmu bylo svižné a herci podávali po čertech dobré výkony. Co mě však na tom celém zaráží je fakt, že vlastně celý příběh nebyl vymýšlen, nýbrž byl natočen podle skutečné události, tudíž se naskytuje jedinečná šance nahlédnout do špinavého bankovnictví v době největší novodobé krize. Co bych možná na filmu ubral je neskutečné kvantum čísel a burzovních "tajenek", ve kterých se člověku nepracujícímu zrovna v této branži může lehce zamotat hlava. Film, který je mimochodem dosti podobný Margin Call nemůžu hodnotit jinak než kladně. 85%.
