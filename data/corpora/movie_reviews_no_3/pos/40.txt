Klasika je klasika a asi se žádný režisér necítí úplný, pokud si nenatočí vlastní verzi Drákuly, Frankensteina apod. Tento film se drží historických reálií a romantické atmosféry 19. století (knížku jsem nikdy nečetla, proč taky, když existuje milion filmů a příběh je více méně jednoduchý a přímočarý). Zápletka funguje, obsazení též, postavy se navzájem doplňují a McAvoy řeční, až mu pěna lítá od úst. Nechybí ani povinné rozjímání nad tím, co patří lidstvu a co bohovi. Každopádně na téhle verzi příběhu není co spravovat. Hodní upíři, zombie teenageři a emo golemové jsou módní záležitost, ale strašidla jsou ke strašení ne k litování.
