Větší odklon od kriminálního žánru ke komedii nijak zásadně neubírá na kvalitách filmu, ale už to není tak originální jako dva starší bráškové z druhé poloviny osmdesátých let. Asi do svých 15 let jsem považoval trojku za nejvydařenější díl díky odlehčenému humoru. V průběhu "dozrávání" se však mnohem radši vracím k temnějším osmdesátkovým začátkům. Trojka je pořád na skvělé úrovni, hlášky a komické situace fungují výborně a nevkusně obarvený Joe Pesci pokračuje v roli Leo Getze se stejným elánem jako v druhém díle, ale to prvotní destrukční spojení "černé a bílé" se nějak vytratilo.
