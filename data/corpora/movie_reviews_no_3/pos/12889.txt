Bol som lynčovaný je viacvrstevnatý film, pri ktorom neviete ani pri znalosti toho, o čom bude, o čom skutočne bude. Obsahuje viacero celkom prekvapivých zvratov, čiže nie je priamočiary a tým na seba naberá viaceré témy. Skutočne by som nechcel stretnúť právom rozčúleného Spencera Tracyho, nechcel by som stretnúť ani neprávom sfanatizovaný dav. Lang sa snaží však aj na ňom nájsť štipku objektívneho ospravedlnenia. Možno bude pre každého diváka myšlienka filmu niekde inde, ja som ju našiel v tom, že pri každej neprávosti, ktorá je na nás nespravodlivo spáchaná, niečo v nás navždy zhorí. Osobne konštatujem, že v menšej miere, ako asi v každom dospelom človeku, niečo malé vo mne zo sklamania zhorelo.
